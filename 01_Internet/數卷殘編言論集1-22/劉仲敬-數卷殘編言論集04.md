# 數卷殘編言論集 4

Original text

劉仲敬文稿站

下載地址：
https://drive.google.com/file/d/0B6VtpLwvLom7RHhjamJhSjMwZDg/view

### 秦為野獸
諸子之空間關系甚少見重於後世史家，此大一統觀念所誤。彼時中土即一國際體系，政治哲學不離水土，亦如英之自由法之共和德之社會主義。名法為戰國顯學，純為三晉產物（秦無學術，全仗三晉客卿），李克商君韓非一脈相傳，伴生者為絕對理性主義之「竹書記年」史觀，堯幽囚舜野死未必為上古史實，而必可折射三晉史官政治功利主義（如鍾樓怪人為虛而教堂治外法權為實），「上古競於道德而今爭於氣力」，棄禮義尚首功，以軍國為宗，以富強速成為詞。趙王胡服商君焚書，精神相通。能戰亦唯此二國，秦人攻趙百戰艱難，長平十五至六十丁男悉赴前敵。趙破，取齊楚大國如摧朽木，足證名法之速效，商君非欺人者。荀卿見臨武君，言齊之技擊不如魏之武卒，魏之武卒不如秦之銳士，廉頗入楚思趙卒，如施拉普納無奈中國球員。儒學出鄒魯盛東土，其民富而好禮文而不戰，技擊之經濟理性（人頭計賞）同於宋太祖之「契丹精兵十萬積絹買盡」，其效亦同。於是東土之文明抵抗，體現於儒法斗爭。魯連義不帝秦，儒生（秦博士亦齊稷下大夫之「包起來」「控制使用」）是古非今，魯人義不降漢，魯兩生責叔孫通，轅固生責公孫弘，皆提示被征服東方民族蔑視西土野蠻政治。獨尊儒術，為兩黨體面妥協，此後東西民族始能視為一國。後之儒/法漸失民族地理意義，演為道/政，學/官，民間/政權二元對立。

附：新朝之「包起來」「合理安排工作」「適當照顧」主義，源遠流長，絕非吾黨首創德政，故難欺陳寅恪。「偉大文化工程」如秦漢封禪，宋之廣記，永樂大典，清之博學鴻詞明史館，皆以勝國遺臣為對象，集中監控，防彼唱亂民間；不予實權，便於隨時打擊（魯迅若在，也要看表現安排工作。帽子要拿在我們手裡，隨時可以戴上）；國祿非易，必取剩余價值（破除知識私有。向人民獻成果）。於是吾國類書之多，冠絕列國。

### 此地可稱鬼國
一、
恭宗責賈傅「變田制傷國本」，全屬替罪羊無賴政術，浙西官田重賦紙幣通貨膨脹取利皆歸王室供軍需，元明不改。似道青詞「老臣無罪何眾議之難容」「四十年勞瘁悔不效留侯之保身」實無虛詞。彼制置淮揚苦守鄂州，戰績已優於先之韓史趙吳四相，半閑堂奢糜未必勝寇萊公。民族偶像文天祥史可法黃道周皆軍事白痴，守城不能三日，唯精丹東式「演好最後一幕退場身段優美」，滿足文學民族之偏好。少師誤國非有過於前後權奸，惡名出自經量制，得罪掌話語權文人之故。整理地籍，意即求財，寬嚴握於小吏，必然創造尋租機會，文人自命清高不肯媚事官府者必然受禍最重。且官田流惡四朝，不斷喚醒吳士「殺父易忘劫遺產永志」之心，故難赦賈魏公於幸運遺忘。以吾文人雙重性格，恥言私仇，自必誇張賈相之惡。實則賈尚不脫趙宋寬弛之風，根紅苗正革命家朱重八始真為蘇松大劫。

### 二、
明祖籍沒官田，不屑宋室低價官買之布爾喬亞虛偽性，滿懷流氓無產者對有產者之階級本能，沒收十九之田（顧亭林語，必非精確，然多於賈氏五一征買可無疑）而奠定明清稅收基礎，田主家族後人亦入富戶籍上呈御覽代為賤民，悔不早為花花公子者當不在少數。沈萬三故事年代不合顯系捏造，然亦唯此背景始能若此捏造。倪雲林事則無虛：彼以藝術家浪漫本色，盪產雲游飲酒，革鼎已為寒士，竟為話本傳為明版杜子春，遇仙知未來者。以明祖之心，似欲以專政工具令張（士誠）王死黨永不翻身（土木變起，京師尚有吳人不入戶部例，此必為太祖反擊右傾翻案風之錦囊秘計）。不幸吳人智巧海內無雙，筆桿屈於槍桿終為暫局。粉碎孟子進攻之局部勝利，全為洪熙宣德科場推翻，吳士滿朝，專政難行，吳人乃以偷稅為基本人權，欺稅吏如北美殖民地買海盜私茶私酒，宛如愛國行動。丘相哀嘆：本朝負重斂惡名而未有富厚之實。張江陵政術，即賈傅經量制，十年方成，怨聲盈野，禍及身後，為前後貪員未有，亦有公報私仇因素如賈案。張氏怒吳人欠糧無賴，指為鬼國，終以家殉群鬼。（張系洪武軍戶世家，明版紅五類之純正者，樂道太祖原教旨主義尊君抑臣之美，力禍台諫，汲州縣銀實太倉，皆傳家風，與江東文士儒道限君台諫清貴論絕然兩塗）。

### 三、
張相既沒，終明之世蘇松田賦未能清理，州縣人員有限，絕難遍追債戶，稅吏如今之計生，常受鬼子進村待遇，強制執法易起民變，危及紗帽，未可輕用。可行者為示范性懲戒首惡，竟催生明版三T公司，出租臀部之第三產業（非色情）。於是重打二十枷號示眾之警示教育化為游手就業機會，入清不改，中山王後人徐青君明亡失祿，亦就此業，官府見怪不怪。此亦「資本主義萌芽」「私性社會」「西門慶主義」腳注。順康理賦，迅速轉為文字獄，欠賦則有增無減。雍正長於理財，用田文鏡督豫魯，兩年府庫豐盈，親主蘇松欠賦，七年不成，己先西歸，齎志不獲如蒙哥釣魚台。乾隆朝以免賦收民望，實即體面投降。及洪楊亂定，李鴻章效馮援除舊欠減賦額，實為接受既成事實。同治財絀，海關郝德唱整地稅，聞者失色，終於紙上談兵。民國仰食關鹽，未受田賦之利，是以根基不固，而毛黨興焉，割農養軍工，涸澤之甚，已無適當比較標准，唯以數目字發言可也。

附：史公守揚州未及三日而受十日之屠，黃道周督閩師入皖，逆戰不足三辰，全師盡潰，以拒降書絕命詩優美出任英雄，可見文學國家價值觀重劇場效果輕責任倫理。汪兆銘之可恨亦與傷害吾人審美感情有關。

### 海岱武裝殖民
西周封建立制，即有武裝殖民性質，標准程序：王命某公某臣，率殷民某族，封於某地，築城立國。城內（國人）殷（文化核心）周（政治核心），城外土著為野人（野業即農），軍事義務（亦特權）僅限國人，封建權力關系決於此事。管子許農之秀異者足為士，穆公准三百野人立軍功，為當時新聞，以其破成例故，此封建初次動搖。及李克商君行法，全民皆兵，即封建廢而郡縣興，貴族亡而獨夫起。詩經大東小東抒軸其空即東人怨恨西人剝削。春秋載魯君國人野人盟誓，所祭之社各不相同，透露魯人血統種族文化分野三百年尚為盡滅。周禮盡在魯，儒家出於魯，「魯之君臣未嘗相弒」素為儒生口頭禪廣告詞（非史實），魯尚如此，他國種族之見恐更甚。齊世家載太公望封齊，萊人欲奪其地，顯系誣詞。海岱本非殷商故地，紂伐東夷而隕其身，周天子殆如羅馬教皇，封他人國土（美洲）酬吾功臣，萊夷自衛本鄉而已。武裝沖突至景公未止。齊魯會盟，齊人令萊夷獻藝，孔子責彼無禮，似萊人與華夏列國有類於高地部落與蘇格蘭，印地安與美國。齊人獻萊似有誇示本國兵威能服外夷之意。萊人縱有史亦早亡，同於後之三苗東越，如是吾人始能炫耀天漢盛德，非如白人沾滿印第安鮮血。

### 高克逍遙河上
西周軍事殖民，頗有今日所謂大戰略，衛鎮盤庚舊都，寄以腹心，衛公世世為鎬京重臣。狄人伐衛，無異周公營洛以降東土統治秩序瓦解，事關種族文化政治，恐非懿公個人荒怠所能解釋。王靜庵「殘民怯公戰，詭以鶴拒戰」，似疑衛有內部矛盾，此事已無可考。唯以情理推之，衛系東諸侯首，朝歌物力遠勝齊晉拓邊者，臨漳累成伯業，代為王都，非如陳留絕地不可守。若有內部矛盾，不外乎殷周舊恨，國野之別。後之恆文數唱諸夏一體共御夷狄，其心似純言周政已難維系人望，夏為商周共主，諸夏之稱，便於統戰。其時漢陽諸姬楚實盡之，衛破狄人臨河，此即北狄與南夷交中國不絕於線之真義。管子之國聯以防河為急，詩經河上即寫多國部隊鄭國支隊。以漢儒解經之意，高克為鄭伯欲去之臣，出師大有借刀殺人之心，高克亦逍遙河上，全無斗志，未戰而潰，棄鄭出亡，絕不信任本國正義，於是河防洞開。恆公沒而齊亂，宋襄定亂繼伯業，敗於南蠻之蔑視費厄潑賴，諸夏聯盟瓦解。中原板盪，華夏親匿夷狄豺狼高唱入雲，此即國史之初次民族主義，不脫「國際慣例」，創造民族，必先創造敵人。苟無夷狄，殷周後人必將內斗不休。夫子不忘家本殷人，若無管子免吾披發左衽之德，未必從周。狄人未必明了身負創造華夏民族之重任，三雄未知創造波蘭民族之使命，流氓少年亦絕不信己身或為台之殷周敵族扮演必備之「他者」。赫西黎：世變顛倒，友壞吾事，敵成吾業。

### 老吏抱牘死
異地任官，隋文強幹弱枝政術。漢魏二千石權重，僚屬自辟，多本地人士，培養恩屬政治。激進者如臧洪，視太守為主君，以袁紹不救故主，興師討袁，隕身不悔。此義絕非雄猜之主樂見。漢武用綉衣直指，僅為臨時舉措。隋文收地方人事權，開異地任官三互回避之例，州縣勢孤，吏部權重，漢之名臣多出郡國，隋唐俊秀爭入中央。權重必事繁，牛弘嘆漢魏清簡，今則老吏抱牘死。以反腐言之，無非增大向上分肥力度（隋文亦反貪健者），摧毀地方權力網，則有實效。邵建所述法院異地交流回避制，於吾國集權史絕非新聞，與計臣之狗毛解酒法精神相通，畏藩臣有術，作釜底抽薪之計孤其身剪其翼耳。

### 聖朝之仁，澤及枯骨
同光言路尚寬，若非語涉垂簾，無不可爭。剛毅直聲震天下，起於午門案駁懿旨，今之法部司官恐無此膽識。楊乃武案亦彼昭雪，浙撫發安西軍台，縣君流黑龍江，今之聶樹斌杜魁武萬難夢見。都御史劉某彈皇親殺人，其詞曰：以天潢貴暨之尊，殺一平人，理固應爾。唯屍骸暴野上幹天和，聖朝之仁澤及禽獸，請予收斂，以示文王澤及枯骨天下知仁之意。此公文風大似謝克裡外星小說「間諜」，某生怨當道不公，監視他人之員無不精幹，唯待吾以老悖廢員，投訴無效，其意無非輕余「不夠重要」，余之虛榮大損，非走外星不足雪恥。今之網路，必有東廠臨視，亦「理固宜爾」，而所用皆懶蛋新手，粗疏可嗤，其心亦以360「不夠重要」。余不敏，泣血哀告，請稍用反偵察毅意識完備之熟手，滿足吾人虛榮心，惶恐惶恐，死罪死罪。

### 北國民氣未開
辛亥北方健者，吳祿貞張紹曾藍天蔚三公。考其出身，皆高學歷新軍將校，受攝政王厚望代北洋主新軍者。彼若能死忠滿廷，平流進取，不難坐致公卿，絕無土鱉張作霖馮玉祥出頭之日（清室之學歷害死人更勝於今，左宗棠以「同進士出身」終身耿耿，鮑超以文盲閑廢，二人對頭李鴻章劉銘傳大用頗得力於兩榜正塗）。既投身革命，若在南方，功業不難與李烈鈞陳炯明相伯仲。發難北國，如流星破夜蠟炬焚身，為人作嫁耳。其根本原因，究在北國民氣未開，主新政之孤立少數派，不得不行軍事雅各賓主義之僥幸。天幸未可累邀，身敗可謂當然。雖然，志士之心，本不以建牙開府為貴，求仁得仁，唯在荒草斜陽無名孤墳，勢利文人之歷史成功學不與焉。

附：王怡史學未精，謬贊袁氏為北國葉利辛，袁實為北國盧日科夫，行政幹才而絕無政見，有奶即可之政治機會主義者。辛亥之變，彼之舊部已遭攝政拆散，無力控制北土。張紹曾（馮玉祥為彼部將之部將）舉義灤州，藍天蔚（張作霖不過偏裨）唱亂關東，吳祿貞閻錫山會師保定。京師三面受敵一夕數驚，漢口馮軍糧餉全在吳撫呼吸之中，其勢已不可浪戰。革命黨之反滿血統論代袁掃除障礙，為彼求之不得。北國新黨海龜以自殺攻擊清除滿廷，恰為人血饅頭厚黑土鱉驅除。揆丑戇寧二次革命，北國已無吳張藍掖京師之背，是以江東亦不保。袁之前恭後厲，純出勢利，欺新黨精華已盡，北國無人。此亦嚴復孫文悖論：民氣未開，少數精英能否以一己之力加速歷史進程？此題至今尚未過時。蔣中正羨凱末耳青年土耳其黨之新軍革命速成法，則長期訓政為此道邏輯結果，在所難逃。

### 西壁廛岩雲迷鳥道，東粵碧海日警狼煙
林文忠御夷自信滿滿，以茶葉大黃吾之利器，絕之逆夷必便秘而死。讀史至此，未有不捧腹狂笑者，「不意天壤之間尚有福建子」。林公固飽讀史傳經世有術者，非食書不化之腐儒，明清運用中亞茶黃貿易，實同林公。此由天候使然，中亞少植物性食品，需茶之殷遠過南國，有其生物學必要性。大黃則為前抗生素時代之抗生素（中醫：人參殺人無罪大黃救人無功），亦以中土為最大出口商。明室以絕茶黃制俺答吐魯番，得心應手。清人繼之，以待浩罕伯克，主其事者為那彥成，彼於林公同屬官場少壯，恥於政風疲軟，欲重振久成具文之法，得罪走私利益集團，觸發伯克叛亂。清室前厲後恭，以鬼混主義者長齡代之（絕似琦善代林），一切照舊。鴉片戰爭除地點外，全抄安西茶黃戰爭腳本（安西主將楊芳亦萬裡東來布防廣州，用彼浩罕經驗也）。以清室言之，皆夷人不樂苛政，武裝京控（即今之上訪）於天子，以吾處理訪民之豐富經驗，無非經濟補償懲辦酷吏二事。宣宗琦善自問已經做到，真不能理解白種訪民何以仍不滿意。

### 英雄技窮傅將軍
傅宜生晉閻裨將，從民國二十八年閻之投機北伐，不敵奉張，諸軍奔北，傅獨據涿州死守，三月糧盡不退，張漢卿服其毅，許以獨立編制特供糧餉，傅始讓城。此系傅氏得意之筆，漸離晉系獨當方面之始。傅以重金買名士題詩：「新收涿州七千人，百日燕南集大勛。十六年來千古戰，英雄我愛傅將軍。」平津圍急，蔣氏數促傅軍海道南奔，宜生不為所動，欲抄涿州舊本，「我的二十萬不能動」。毛潤之亦如張氏許之。傅部讓城補給，久候之政工即入基幹，行三灣改編之「支部建在連上」，傅氏私家指揮系統竟如春冰，傅氏啞子吃黃蓮。廣州國府以閻主行政院徐永昌主軍部，北招傅氏。傅氏抱使痛哭，謂誤中圈套悔之無及愧對故主（徐為閻系四大軍長），唯先詐降招舊部屯田河套，謀姜維金聲恆李成棟之事以報漢。蔣聞而嘆曰：「畫虎不成必類犬！」傅叩毛周，願卸兵柄，歸耕河套，講水利以報國。毛呵呵大笑：邊省何足道，當以舉國水利付公。於是盤據老巢寓兵於農之夢破矣，全如蔣氏所料。傅在水部唯知畫諾，黃萬裡爭三門峽，傅若木偶然。彼時私財尚在，恐已無興致題「英雄無路傅將軍」矣。

附：大偵探波羅曰：人性保守，成功罪犯成功人士皆有固定套路反復運用，如筆跡難改。旨哉斯言！此所以歷史好重演第二次笑劇也。布黨以十月政變得國而以八月政變失國，紅色高棉塔利班輕棄都邑重上井崗山（毛氏亦數欲為此）皆此固定套路，成敗皆同於傅氏讓城條件。小偵探芒果有悟於是，乃斷言吾黨謀台路線必抄史迪威謝偉思式統戰，離間美台，促美厭友抽身，而後促台內斗，拉一打一，以和談為詞誘彼裁軍養民，復以細故敗盟奇襲，乘美議論未決一鼓盪平。美縱不樂，無奈既成事實何。故華府枕頭風必為反台污水謠言之十二級台風，為吾外交主要任務可知矣。

### 零式戰機一不怕苦二不怕死
戰機頗能反映民族價值觀，二戰英法皆無足道。德機用料中下，戰力一流，安全亦稱中上。美機用料浪費，戰力中上，唯安全性無人能及。俄機火力大用料費，安全差。最特出者為日本零式，能以最省工料發揮最大火力，自然飛行員死亡機會亦最大，故自決策人視之，神風突擊無甚殘酷，縱無此飛行員亦難生還，此事飛機設計時已先確定，自殺攻擊為必死飛行員廢物利用，純屬合理化建設。虐己若此，待人自不能寬，亦必先習於殘虐而後可勝任殺手（軍中好虐新兵，愈專制之國此風愈盛，其義即在去婦人之仁，恥於明言壞德教，美其名曰鍛煉）。此理如破裂家庭子弟易有暴力婚姻，生長地獄，以非為是，反以寬仁為偽詐也。吾國軍營航天體育事故死亡最多（超過其他四強之和，比例亦最大），其道亦同零式機。以天道言之，害人害己本屬一事，皆以害心為先，反生命反人權教育（排球精神？兩彈一星精神？一不怕苦二不怕死？）當分其咎。

### 漢武之中央巡視員救國策
漢武志申君權，力削郡國。高祖之妥協讓步主義，壞於彼手。大用酷吏猶未足，必命綉衣使者威行郡國，守相望之若瘟神過境，必厚贈求美言，終必取償民間無疑。後之刺史，觀察史，巡撫，總督，專員，中央巡視員，皆舊戲新唱，以監察始，以坐寇終。此行政集權胎傳艾滋，無葯可治。唯封建`聯邦二制免此。雖民主而中央集權者，如蓬皮杜大區行政亦坐此病。法文人號外省為法蘭西荒漠，即巴黎汲盡外省膏血之報。以此衡之，吾外省其冥王星乎？

### 侯朝宗之分利集團學說
吾先人學冠全球，惜版權意識欠周，累為夷人剽竊，故當代名士多以正名發微起家，如萊布尼茨二進制祖述易傳，帕斯卡剽竊賈憲楊輝，畢達哥拉斯落伍商高，洪亮吉啟蒙馬爾薩斯，皆足長士氣正人心。小生不才，附諸公驥尾，揭發近歲紙貴之奧爾森分利論（國家盛衰原因）早為侯公子發明。侯氏失戀，未如「桃花扇」所言入山歸隱，退居鄉裡，復明不敢，降清不甘，文人技癢，探討興亡舊跡，結論頗能令吳思滿意。一言蔽之，明亡於分利集團繁殖過甚：朱王遍天下，一字王省均三數，二字者無府無之（復明尋名義領袖極易以此），親貴者數省圈地（非真占地，勒逼地方出租銀耳），文人有功名者，捐納功名者蔭蔽數代，明亡一朝罷廢，不啻天地重開，除民重負。新朝顯貴不過數十萬，縱有圈旗地之惡，地方負擔不過明末十一。以是觀之，復明實難，非待滿廷親藩循「菲波那契數列（家兔增殖問題）」增至明末水准不可。

附：晚清通貨膨脹，鎮國公年俸數百兩，開國時優於二品以下大員，今僅與滬上塾師等，其慘類同沒落國企老幹部，旗兵更無足論，爵爺拉車命婦賣笑（馬勝利賣包子），都人見怪不怪。此即「國語」之「公室將卑枝葉先落」。足見無官不貪之說粗疏難信。災官個人困苦，整體仍為國庫一大負擔，新黨數言分流裁撤，彼輩自覺為國所負，恨之徹骨，戊戌庚子間京師「義和拳左派」輿論大半由彼等構成。

### 法言切韻尋幽遠
各國詞章，無不起於民歌，重節拍輕韻腳。蘇李贈答，嵇阮風懷，沉雄蒼渾，古之遺直。有韻新詩起自六朝，實為駢文孿生兄弟，陰鏗何遜導其先河，沈宋宮體集其大成（武後撫育近體，功不下孝欽養京劇），宋明相因謹守先例耳。今人俗傳之「古詩」多指有韻近體，竟忘此語本屬無韻古風。近體產於宮廷，猶芭蕾然，為文化爛熟果實，詩格精嚴以巧相尚，其美在斯，其弱亦在茲。時移世易，古音渺茫，魏武陶公不失聲峻，射洪曲江無改蒼茫。而近體失韻，若莎翁「薔薇敗朽最難堪」。國語為石頭記幼弟，生長晚清。拜滿蒙之賜，平仄大亂四聲不全（入聲已亡）。清民詞人多據佩文韻府，亦有金陵官話吳音粵韻者，獨不與北平土音。國語一統家法大亂，少陵義山詩格最精，皆同彈詞七字唱。余數聞學童頌床前明月光，謳啞噪喳，真不如全改古詩十九首不失故步。

附：西詩亦起民歌，重韻始於佩特拉克十四行，亦當斯賓格勒式文化秋成，商籟精審，頗似近體，而好古風者代不乏人，惠特曼祖述聖經，譯者皆未解雄渾；洛卡加西亞縱清深歌，戴望舒以漢魏五古風骨應之，筆下有神，唯如華滋華茲詠彌爾頓：「但恨其少」！ 古文家所指駢文弱點，近體皆有且過之，不幸龍標沒後，古道乏才，唯人弘道，道不弘人，坐令韓柳歐蘇文必秦漢，而詩從盛唐，皆宗近體，其命也夫！

「運有興廢豈必諸人之過」袁公強詞自慰耳。語音關涉陳寅恪「文化種族問題」極大，謝傅善洛生詠，聲華驟貴，此即淝水奇功文化版，實導孝文洛音正統主義，開隋唐盛運華族再春之瑞。洪天王百無一是，唯興金陵官話為卓識，即翼王「忍令上國衣冠淪盡夷狄相率江東豪傑還我河山」之意。寧知南風不競楚必無功，海上花不敵紅樓夢，國語出北平，義同代音吞洛，汴京大樂編鍾滿燕市，王師無功，先機已蘊。江東勝國華夏正統，偏安無幸，即夫子之披發左衽，今江表列傳已在海東，越絕再茂華音漸微，真宰冥冥可不畏哉。

### 江東小華夏主義，北國政治真空
帝國藩屬體制遭遇民族熱，必有大民族小民族主義緊張關系，畢相斯相小德大俄論述血洗中歐，不待祥述。吾國大中華主義結穴北平，意在承蒙滿天下國家之遺，辛亥軍興，蒙王以血親故力助宗社黨，事敗投俄，張作霖亦欲投日，為袁項城所止。南國追美明祖洪王，太炎漁父皆頌金陵。北伐南遷即江東小華夏主義櫻花一度，虛北國入二惡鄰，衣冠東渡，自我失之，未必廟算之非，亦有江東士民內在弱點，建文弘光之歷史宿命在焉。汪兆銘頗重張廣雅詠史「兵力無如劉宋強勵精圖治是蕭梁」，歸罪金粉金陵。王克敏「前漢」皆北洋舊人，戀戀五色旗，此中信息深可玩味。

### 保守封建傳統VS絕對主義
一、
絕對主義國家吞食自治城市遠在所謂「資產階級革命」之前，參見安德森「絕對主義國家系譜學」，斯圖亞特引入歐陸絕對主義，廢除封建自由（絕似商君強幹弱枝），為英國內戰主因。「保全吾英古老自由，抵抗大陸新興專制」為英政史常談，參見阿克頓諸書。英人長保自由，正以其能守封建自由，抗官吏專權，參見蔣森博士。保守封建傳統為立憲政體之基，參見柏克。費城立憲為都擇憲法轉世，意在抵制絕對主義「主權者不分權」說，參見亨丁頓。新英格蘭鄉鎮為中世紀自治公社移殖，在歐陸遭絕對主義國家催殘，在美為立憲新國之基，參見托克維爾。毋從流俗「革新好人守舊壞人，自由民主天然新黨」。

二、
西歐中心論可覆，西歐特殊論萬不可覆，東方專制主義縱橫亞非美三洲，實為文明正朔，視西歐封建為部落簡陋之習，僅以其威權粉碎，軍事動員不足，政治以分裂為常之缺陷，注定國破家亡。奧斯曼地毯式攻略，為哈布斯堡帝國大興絕對主義直接刺激，一時諸歐皆效馬德裡先進性政治，尊君抑臣富強速成。英以孤島安全故，未受重壓，而王室以其民族責任感（查理勞德皆非荒宴之徒，關注民瘼，抑商右農，實出至誠，自奉儉薄，虔心教旨，身敗遺愛猶在，有擬之聖徒者，以好認死理有經無權不善妥協不得其死，其子荒政營私漁色誤國，竟以不爭原則鬼混拖延以立憲君主善終。可見馬基雅維利人君公德有異私德之說不誣，查理路易尼古拉皆模范市民賢夫慈父而破國亡家者），深恐英人落伍，強施歐化革新，致保守傳統之貴族國民聯手反擊。使無英倫海水瑞士高山，絕對主義當於17世紀末一統全歐，奉神聖羅馬皇統，用拉丁統一文字，立伊拉謨斯馮鹿特丹紅衣大主教為萬世師表天下規矩，歐塞利亞烏斯紅衣主教為百代文宗詞人領袖，刪除裨野，雅馴文史，郁郁宗風，有志有才者皆歸之，算經鏡片雕蟲小術壯夫不齒，油墨鉉歌聲色惑道智士莫入。東征北討天下既定，乃廢騎士鋤武臣，興聖教悅諸生，銷劍戟右嗇夫，眾生和樂萬民翼戴，樂何如斯？白銀不來雅片不興，晚生亦當口頌程朱心懷陸王，歌詠風月自作多情，何需奉旨解放溫習太祖語錄？

三、
進化生物學有「遺傳飄變」論，意即孤立主流之外小群體易生變種，足為進化種子，遷移隔絕加速進化，同質大群穩定性高。歐之英島華之台澎，可謂政制史之遺傳飄變。美高院定「艾米什人拒公立教育案」判詞：未來難測，自由社會當保持盡可能多變異選擇。吾國「孟母堂案」學部判詞：統一接受愛國主義教育。以生物學術語，此系克累得/有性生殖對克隆/無性生殖之民族實驗，晚生忝為注定代代退化之愛爾蘭土豆一豆，固深知克隆種抗病力遠低於克累德雜種，彼雜種視同噴嚏之思想病毒必陷我純種於舉國大荒，無菌樂園最為至計，東廠慈父勞苦功高。吾皇萬歲我佛慈悲耶穌護佑安拉至大！

### 人君自食其邑
封建以私法代公法，羅馬式非人格國家概念失傳，代以主君附庸個人義務（是以無絕對主權，第三方仲裁獨立司法為常）。貨幣窖藏，以邑代祿，王後即戶部，巡行諸邑為食儲廚，故王公既已受邑，不當復取貨幣稅，否則將如司馬溫公「既納農人免役錢復籍其身（講武），是一家人給二家事也」。然公益漸多費用日繁，王靈不及封地賣盡，以公事關涉各階級，不當王室獨任其難，乃召代議士湊份子錢，若吾輩春游然，本屬份外捐納下不為例，自需納稅者畫諾，代議制之始即若是，故財權至今為國會絕對權力，克林頓不免於自費點燈。王室正供之采邑，久為都鐸先王賣盡（藍胡子亨利搶地賣地富厚遠邁先王，余潤成伊麗薩白霸業，伊朝好耀兵施惠，以富始而債終，威加海外細民歸心有賴財政敗家主義，遺艱巨累後人），國會眾口難調份子難湊，政務廢弛，查理自然羨艷馬德裡絕對君主天主教服從教義，以為議員有私無公，非新制不能救國。無國會統治=無歲入統治，典賣強劫勉撐門面，終不免於再開長期國會，百代君威掃地並盡，查理不過如戈巴契夫，父債子還耳（革命多如此）。

附：查理君臣多厚德長者糠慨志士（風派未肯此時求祿），生逢末運力難回天，金錦原荒宴報於馬斯頓血野，足見聖經「報應於三四代子孫」不誣。文人無識小民無知，今尚以都鐸名王敗家精開創崢嶸歲月，伊麗薩白之絕嗣頗有象征意味。無國會之癱瘓期，王室典賣稅吏搶劫百官失祿水陸解體，陸國若是必亡（大陸會議等待制憲會議十二年亦如此），大海終古為自由之友。原始記錄之伊麗薩白，遇強則低首忍辱，遇弱則橫暴惡毒，反復怯懦爭風撒潑，臨危瑟瑟，幸勝則吝財不賞功臣，克扣傷兵撫費，絕無騎士精神。余每念「英倫浩劫」名片及歷代說部之神話創造，真有滿街說唱蔡中郎之嘆。

### 布爾喬亞出西歐記
市民階級/布爾喬亞/資產階級（一詞三譯）本系封建西歐自治市/公社/共同體（亦一詞三譯）享公權之行會工匠（含商人，數量不及手藝人），其定義以法權（公社特許權），不以職業財富。服務宮廷之工匠商人雖富不預其列。明此，「布爾喬亞民主」真實性格即無需爭執。此物僅能萌芽於封建體系政出多門之夾縫，大一統國家無公社即無布爾喬亞，「資本主義萌芽」所需條件不在經濟而在政治。公社為西歐封建特殊產物，絕非文明常軌歷史必然。市民社會出西歐記若南猿出東非記，終代優勢物種（東方專制）僥幸甚多，間不容發。

### 你我只做看客，把戲常玩常新——預期政改
歷史多父債子還，人性貪惰，為子孫犧牲既得利益極難。小民無識，極少拒絕預支未來所得小惠，非至唇齒皆亡刀鋸臨身不悟，先知必為民屠。甘露之日，農工若能呼應諸生，當無90後超經濟剝奪。以史測今，殘局尚可敷衍，政改必於各分利集團軟抗中勃列日涅夫化，最後家當必用於粉飾裝修，無力粉飾之日必已洪水滔天，形格勢禁人力難回。廉價勞民用盡，無業生員滿路，社保養老吃空之日，恰逢中東底定，美有余力東顧，王謝凋零，藍黨最終綠化之日。本朝屍居苟且業債山積得國以詐守國以暴，食祿一紀禍不及身，已雲幸矣！宗邦將隕枝葉先落，燕雀危堂毋縱今宵！

### 大憲章沉沒中歐
大憲章號為自由之祖，受兒童世界史崇拜，本非英倫獨創。以貴族騎士為領袖，各階級聯手節制王權素為封建政爭之常，以憲章為名者數見於日耳曼波蘭匈牙利，他國讀者極少知情，中歐民族主義史家引為憾事，以其阻礙絕對主義國家成長故。當法蘭西普魯士俄羅斯用絕對主義強君圖霸之日，封建自由破壞中央集權軍事動員能力，日耳曼瓦解波匈覆亡，為絕對主義霸術佐餐。威爾斯論波蘭為「四塞環敵而非環海之英格蘭」，可謂有識。兒童史頗多勢利，絕對主義新君主國在中歐冒充進步好孩子，在西歐淪落反動壞孩子。其意萬難承認大海拱衛自由戰爭培育專制之理，有心灌輸善惡必報，而收強權勝者必為公理之效，悲夫!

附：絕對主義擅長預支未來略奪鄰邦，頗能於惡性競爭中短線勝出，而歷史報應終不可逃，其興也勃其亡也忽，社會革命覆國戰禍聚於霸國，無異償業債。吾國易代食人之劫，亦可謂商韓業緣冤冤相報。封建自由難侵鄰邦難略強民皆以政出多門分權互制（馬基亞維利語），竟積立憲制衡之福田遺子孫，孰謂信果報教民至愚哉？吾恐自恃小智足以欺天者真大愚若智，信三國水滸三十六計權謀民族真自作泥犁而身親受之。

### 英國地方自治淵源
諾曼英政以軍事殖民為特色，王兼法藩，重心在歐。法語貴族英語民眾勢同水火，公社不及法德1/10，戶口財貨不及法1/5，布爾喬亞發育不全，貿易委諸僑商，漢薩商館倫巴銀行享特權執國柄，類似近世拉美。倫巴漢薩=英美資本，集妒慕於一身；諾曼貴族=西語寡頭，握本土政柄受經濟盤剝；撒克遜草民=印第安土著，政經皆弱，唯於教會中覓平等，貝克特大主教以此殺身，天主教解放神學/慈父阿裡斯蒂德以此收民望。貴族節制君威亦諸歐常理，非英獨得。克萊西屠場，法蘭西貴族之花凋於英長弩，確立英自耕農（弓手）政治地位，後法人扭轉敗局用火炮（君主專制），查理馬特圖爾之捷確立之重甲騎士戰法/封建貴族政術一劫不復。與此類似：薩拉密海戰確立雅典水手（無財備甲平民）統治地位，貴族政制/重甲步兵攜手退場。後17世紀以常備陸軍/職業官僚=絕對君主，路易/菲德烈以此定霸，詹姆斯以此見逐；民兵=自由，威廉奧蘭治/費城元老三致意焉。軍制政制呼吸相關，民謠：羅賓漢百步穿楊，獅心王黑甲騎士，恰為封建武器階級論插圖。百年戰罷，法王（大炮）益強，群藩日弱，不復有賴公社助力（此系王命特許狀主要動機），三級會議廢置，強王武斷征稅，諸公社漸入窮途。王以私心用外籍佣兵，農人銷兵更賤。英則薔薇戰後貴裔多亡，自耕農中堅地位更難動搖，竟成舉國神話，法蘭西斯培根/馬吉撒切爾皆深信其說。拜法蘭西青蛙充他者受同仇，主客罷斗，廢法語雅音從孤島土語，民族始成。布爾喬亞受約克家扶持，漸成氣候，及都鐸篡國，已不可制。亨利改教賣地，奠定鄉村三元結構：鄉紳-牧師-自耕農，凡四百年不改。故城鄉自治體皆定型於都鐸朝，歷經變政社會中下層極少觸動，是以政爭少殘忍性。伊麗薩白朝分國會議席，特許自治市舉代議二人，沿及1830羅素改革不變。教區分界及今未改，基層強固若是。公社自征其稅，王室無行政人員可用，無常備軍可練（亦無得財養官養兵機會，國會絕難為此籌款）。民兵地方自練，諸臣受普通法陪審團節制，無行政法院曲容，從王命難保家身，培根斯特拉福皆不免。查理匹馬出京，勤王義師無非自費備馬鄉紳數百騎，典賣王後首飾，其能久乎？查理竟強支數年，令從死者無怨，非殉道精神孰能致之？

### 路易十一長駐圖爾
十四世紀前法蘭西政史如托克維爾言：幾同裁剪英史，以貴族市民合抗王權為常。自治市（即巴黎公社之「公社」，共產主義之詞根「共同體」，1870公社為巴黎歷代諸公社之殿軍，馬克思望其承前啟後，發揚直接民主於殘灰絕業，不幸未能如願）始於法土盛於法土，三級會議代表各階級尚優於英國會排撒克森土著。百年戰畢，查理八世仰勃艮地之力（而非貞德）勉能復國。王威清海岱有賴路易十一陰柔險詐，彼之行跡可謂馬基亞維利主義絕代標本，全無中世紀宗教榮譽束縛，頗似文藝復興期意大利反復公侯乘時間機器百年回首，彼時封建貴族之宋襄公思想（勃公大膽查理為貴族任俠不顧利害之切片）足為路易提供貓鼠游戲樂趣。於是拔寒人休嗇夫，廢置三級會議（重開已在大革命斷頭台），人君單方面征稅無需被征者畫諾。此事於東方專制無足道，於封建典章（人君自食其邑，額外需索乞於國會）無異天崩地坼，絕對主義國家莫洛克誕生於是。能與此事並列者，唯布爾什維克單方面籍產耳！後人習於國家莫洛克橫行無忌，已難領會勃艮地史家所下斷語：「未經國民代表片面征稅，法蘭西鮮血必將長流」。王威既定強幹弱支，公社屍居余氣至路易十四全亡。列王威行中歐意大利，實以廢封建之功（各邦敬畏法王無限征稅能力而愧己不能，言「國王」必指虔信基督法蘭西王，他王莫與）。煌煌天威四百年，止於斷頭台前。

附：查理八世軍役稅開路易十一先例，然僅為戰時攤派旋立旋廢，未成定制，更乏路易全方位廢封建政術配合。故締造法蘭西四十先王，路易首功，查理只合與貞德同傳充傳奇名角。——東方專制之典，略如韓退之「民不出谷帛奉上則誅」。雖然，子產管晏政術略有封建自由之風，故洪天王怒而篡之，若朱皇帝待孟子。—— 英人以反攻大陸失利（百年戰爭實質如此），因敗得福。法語貴族還鄉無望，不得已「深耕台灣歸化本土」，撒克遜土語漸成正統，諾曼嫡裔亦如蔣友柏愛島夷吃牛肉講土語辱法蘭西青蛙。嗇夫化自耕農（壯健自豪英格蘭自耕農一夫足勝奴役法蘭西嗇夫二卒有余，此系英民愛本土濫調，法蘭西斯培根亦學舌），布爾喬亞自治漸廣（正當法土古老公社困於王家勒索相繼倒斃之日）。此類本土化民主化聯體嬰兒若非銳卒外喪，急需市恩於內，恐難成胎。而法王累勝，兵食於外，無形加強王室財政獨立，堅定粉碎公社殘余決心（路易十三功莫大焉）。索爾仁尼琴痛言查理十二以敗績成就瑞典自由，彼得榮耀開羅斯魔劫，唯克裡米亞喪師稍入自由空氣。索君老而不死，忘其前言，竟頌普京有彼得之雄，晚節之難有如是者！晚生恐不免於謝本師矣。
