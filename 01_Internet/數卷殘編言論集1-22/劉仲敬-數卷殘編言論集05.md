# 數卷殘編言論集 5

Original text

劉仲敬文稿站

下載地址：
https://drive.google.com/file/d/0B6VtpLwvLom7RHhjamJhSjMwZDg/view

### 面包不在內麼？
伊麗莎白提拔貴戚，好樹壟斷公司，如面首埃塞克斯獲葡萄酒包賣權。王室無分毫之費，寵臣有無窮之利，有間接稅之實而無稅號，無特權私商（此輩漸成「不從國教者」起源，「不從國教者」構詞法及真義皆同後之「不同政見者」）困弊。伊朝末屆國會已在劍拔弩張空氣中，諸議員傳閱包賣清單，竊竊私語中一聲破空：「面包不在內麼？」歷史按動快門錄此壯語。垂老君王勉起病軀，泣告下院：「人君之榮，無非巧智醫師和葯蜜汁，誘君茹苦盡責。一紀風雨紅顏不再來生已近，予智已竭，余力將枯，諸君所苦，願徐罷之。後王才或勝余，愛諸君之心，必不能勝余。」下院感其誠，竟置不問。越明年，王崩。詹姆斯自蘇格蘭入承大統，引蘇素慕之法蘭西新學，唱絕對君主，毀前諾，更興礦路國有以「控制經濟命脈」，瞎馬盲人夜行臨池，人力自此窮矣。

注：葡萄酒包賣權：英人素好麥酒，葡萄甜酒系意大利高科技，半帶奢侈品性質，不難官定高價漁利而不甚擾動傳統社會，以此適於安插貴幸，如今之電信航天，自可任意報價，以溢財多養副總指揮。

### 縣而未封
詞源可謂社會考古學,粉飾濫用極少,故如地下材料,可信度高於地上文獻.請先釋郡縣二字.郡從軍,戰區之義,其初必於邊鄙沖要,四戰之地,國君直轄,軍政總攬民政,以臨敵急需故,垂直管理,郡守(守即軍事名詞)獨斷,非若封邑常例,主君附庸分層節制,政出多門,威令難施,行事迂緩.縣懸通假,其義懸而未封,即本當分封之邑以他故懸置,合法領主未現,邦君代管,以君命文臣為縣令(令即行政名詞).當封之邑多屬舊土(郡則多新開邊荒征服得地)內地,名物繁盛,自屬美差.故趙簡子伐范中行二氏,許有功」上大夫受縣下大夫受郡」,縣肥郡瘦,意態明了.不幸內縣疆界早定,無可擴張;邊郡開荒拓殖,來民生聚,地大人眾,終勝舊邦(加州德州遠大於新英格蘭舊州),郡大縣小,漸成定局.人君之私,以直屬文(縣)武(郡)唯從上命,遠勝世襲公侯桀傲不遜,盡廢封建而郡縣之,召游士客卿為守令,彼輩白衣仕進,純以君恩,全無根基,商君李相萬人之上,作法自斃一夫戮之,若周天子以此待封君,國人必嘩.周秦之變,要害即此.始皇一統,邊郡多化內地,無復戰區,自當刪繁就簡,郡縣合一,大郡必包小縣.天下既定,百代皆行秦政法矣.

附：漢高流氓,無歷史重負(項王則負家國重望,必為楚人戴高樂,絕難容忍諸夏/諸歐一統,法蘭西/楚光榮淪於歐/華平庸一省.各民族歐洲/多邦國華夏自為必然選擇,政綱一敗,絕不戀餞/偷生,故曰無面目見江東父老.田橫之心全同魯公,唯為齊非楚,復國不成,豈愛大者王小者侯?),舍功利無所計,無榮譽可爭,故不忌妥協讓步主義.漢制郡國並立,即秦皇項王中分天下,封建儒者/郡縣法家兩黨皆退,第三方組中立政府.此即」漢家自有制度,雜霸王道為之」.

### 李柱銘化,抑崔英傑化?
「面前道路須令寬，昃處自家去不得」——伊川東萊論道，有此語錄。而曾絛生後見之明，仍嘆理學苛薄。可見知難行亦不易，古今同慨。道弱勢強，鑿枘難合，講學尚帶夜氣，行事每失初心，政治只爭朝夕不爭千秋，基督以為歸凱撒，義即不歸上帝，故政黨所貴本非綱領，而為其政治戰略地位，此事決於時勢，創黨人理論動機究屬次要。

反對黨歷史作用，首在為失意政客積怨細民供避難所。有此政爭殘酷性權謀性必大減，淳厚民德功莫大焉。當道諸公為最大受益者，二陳之心，何嘗不羨王軍濤逍遙海外馬英九從容公堂？無綠黨暴民，馬公當與陳督無異，蔣在喬家才諸將添血數十年而誣囚，唯彼等深惡之民運得志始能重見青天白日。陷吾者友全吾者敵，世事難測多類此。

公開政團，如馬克思兩國際，勢必派系林立，分合無常，難有堅強組織共戴領袖，縱令初心憎惡立憲，其行必為民主一臂，若巴蘭欲詛反頌。綠黨之初即好恐怖革命，文獻具在。海東若行沙特路線，綠營終不免與本拉登為伍。而蔣經國能納沈君山諫「毋造烈士」，始能以民主功臣自居。今之學人其誰效沈氏社稷之忠乎？

雷敬寰組黨，奉胡適之精神導師，胡版民主黨勢成，必爭立憲對極權，而非本土對外省，兩黨制難免，獨統無所爭。蔣氏辣手摧花自命得計，竟化民主黨為台獨黨，可為小智欺天者鑒。今之新民黨，意在訪民，生具民族民粹主義，寬之則李柱銘化，禁之則崔英傑化，全在當道一念，郭泉所為反屬次要。

昔馬氏一二國際，皆公開政團，分合不出立憲常經，欲廢資本而實矯其弊而振之，開社民黨正統。列寧唱先鋒隊精英訓政論行秘密組織術，無異引入逆向選擇機制，忠直者亡，怯懦者逃，廉能者瘁，權詐者興，盡去婦人之人庸夫之德，虎兕出柙率獸食人。吾國承其弊，舊創未艾新疾方生，推本搠源，盡在秘密政黨四字。

毛潤之失德，天下皆知。然試問以彼秘密活動之生存環境，仁人君子有望幸存幾日，恐未易答；政爭失敗，結局如何，路人皆知。長生殿楊妃私語：江采萍江采萍，非是我容不得你。只恐我容了你，你卻容不得我！觀者若以婦人心毒角斗士不仁，亦屬無識。誰造宮廷角斗場驅人入局？足球隊員豈皆生而費厄潑賴？游戲規則有以致之。

政風敗壞民德，民德惡化政風，其來久矣！宋襄之仁，以守費厄潑賴足球規則亡身，其事類法蘭西斯「全軍盡沒，榮譽不失」，諸歐奉為英雄，宜有三代之盛。吾民則拜三十六計無毒不丈夫水滸英雄，自食朱皇帝張大王洪天王毛太陽之果報，猶不改迷信權謀暴力之心，怙惡造因，業報重重，天之所廢，尚可問乎？自作之孽，尚可寬乎？傑佛遜念黑奴「每念天道之公，不免為弗吉尼亞子孫泣」。

梁山之余聖賢不作，亦非敢望。悔禍足為豪傑，陳義未可太高。曾絛生論理學：虎漏鯨飛莫可誰何，獨持高義責一二書生何益。新民黨任何綱領均難踐行，故不必論。其前塗在李柱銘抑或崔英傑，一決於公開抑或地下。人能弘道道不遠人，因果相承如影隨形，免費午餐難逃後禍，無心插柳畢竟成蔭，君反求諸己，不疑天道至公。

### 平明騎馬入宮門
國之大事，在戎與祀，兵車玉鉻，王者威儀。孔門六藝，御居其一，王良造父之尊，過於劍客。胡服騎射，兵車漸廢。而太廟穆穆，玉鉻尚存。叔孫禮樂，謹守不渝。故周漢之際，人君公卿皆乘馬車，漢高馬無同色，萬石君數馬。永嘉亂後，古風盡替。唐承北朝，雖貴婦亦騎馬入宮，見於杜詩。宋失河隴，遼夏禁馬羊入宋，都市游民泛濫，故達官富戶多乘轎。宋室欲效周天子造玉鉻祭九廟，名匠鱗集，成車竟不能行，已人力抬入太廟。明清因之，英使獻西洋馬車，眾斥其非，敢以御者居天子前！全忘左傳御者亦如此，且有以私怨駛主君入敵陣令其被俘者，可謂數典忘祖。民諺擬軍機為轎夫，足證人力代畜，風氣已定。此亦「有中國特色」歷史退化論。

附：晚周制車術，有專家以為神乎其伎，遠邁希臘造船者。此論或為「大象原出俄羅斯」，然所造兵車足能行於戰陣，必勝後世簡陋無疑。御者身當前敵，必為敵軍攻擊重點，殺彼一人全車盡沒，非妙選人傑，心雄藝高方可，斷難以卑賤貪夫充數。今世官家司機政治作用等於宮廷太監，私家無異駱馱祥子，先聖清望，渺乎遠矣！

### 「俄狡惡於倭暴」
汪氏系民黨盡瘁之臣,為民黨所負,其道冤苦.以為國論,汪主政亦害言論自由,反蔣為申黨權,不直蔣氏以軍挾黨,非有愛於民主立憲.反共聯日距俄,以彼政治立場,非罪實功.蔣氏亦曰俄狡惡於倭暴,陳寅恪斥聯俄距日為」誰結宣和海上盟」,皆以此義.弱華居虎狼之中,非聯俄不能距日,非聯日不能距俄,已無第三選擇.英美之心,唯求貿易生利,遲疑於舍本土選民熱血為弱者興滅繼絕,非至刀鋸臨身未肯先發,後之待韓`台即如當日待民國.明眼人何難洞察此道.

### 選美政治
差額選舉,不以異黨,必出異派,如布黨分裂社民,有黨之實,特避其名,近於多事.或曰:吾黨所謂差額,競選人多而政綱齊一,皆出組織內定選民之權,無非鑒定外貌口才,一若選美.似此高義,余誠惶誠恐,請復長子繼承制.無他,長子極難作偽(DNA技術久已成熟），可免密室權謀。較之壟斷競爭，足可養民德節糜費。政爭純以綱領，綱領既定，競選何為？民政登記，純系二十二條軍規，姚嘉文片面組黨，迫蔣氏修惡法棄戒嚴，前例具在。所謂公開政黨，其義即廢密室政治，並此不存，何需盜民主虛名以欺世？夫子惡紫所以亂朱！

### 官場逆淘汰定律
此（「民主未見其成,先失精英」——余元洲）即逆向選擇,精華先鋤,忠直必戮,偽詐偷生,權謀竊國,無怪乎政風民德相競直下.誅鋤政術,絕難去敵,無非驅敵入地下,去彼襄公項王沽名釣譽之心,促彼行毛潤之朱重八權謀詭道之私.其勢如農葯抗生素,殺滅一切有益或無抗葯性品系,促使本居極端少數之抗葯品系轉為優勢品系.立憲列國,共產法西斯從未超出極少數,不禁而自亡.唯獨夫始能(盡去費厄潑賴公開政黨而)驅民歸地下密室政黨.布爾什維克後繼各黨,皆於專制列國燎原,其故在此.孟子曰:為淵驅魚為湯武驅民者桀紂也.

### 「馬學精要」
馬氏身兼政客學人,食少事繁,魂西之日,資本論尚在腳手架中.恩氏輯集草稿筆記,拼湊成篇,終非完壁,頗似張霸以百兩篇補書經,名為百兩,實則割補二十八篇.其中多有馬氏本欲刊落者,故矛盾重復甚多,論學當以首卷為准.要義盡在」勞動價值論」,此道以聖托馬斯阿奎納多(字縫之中即為斥猶太金融家揚基督徒勞動者)為星宿海,經李嘉圖匯於馬學,已無剩義,故如巴黎公社,承中古諸公社之前而無後.現代經濟學實出馬爾薩斯,馬派蔑為庸俗經濟學者,以彼師從貝克萊休謨主觀唯心論(如邊際定理),宗風各別故.

馬氏哲學,多系讀黑格爾筆記,其道本出基督教唯理主義,理性之源,本系蘇格拉底先天知識,柏拉圖演為先在原型,基督教襲新柏拉圖主義而揉合約翰福音太初有道其道即神.馬氏逆用原型論,摻雜啟示錄文學演末世歷史決定論.玄學其表,宗教其裡,感性凝聚力盡在後者.

馬氏史學盡斷簡殘篇,未脫筆記性質,五階段論系1930後俄人捏造,無與馬氏,且惡意刪除馬學最精之亞細亞生產方式/東方專制主義論,絕似此地無銀三百兩.本來馬學原始社會照錄摩根,金枝以後人類學大盛,新義頻出,皆難納入.封建論全系西史常談,無所發明.新社會遠追雅典近宗巴黎,以直接民主為試金石,無人操作.唯亞/東論教化廣大,名家輩出,魏復古安德森皆後學健者.而俄華疑其刺己,攻之甚力,遠過於右派.

馬氏政論,多從同時自由派而稍帶種族之見,厚日耳曼列國,薄拉丁,輕斯拉夫.其心非以種族而從政制,立憲盡西北歐(故社會各黨自由活動),拉丁多獨夫,斯拉夫東方專制一脈耳.真東方帝國唯辱蔑而已,此亦西士常談,吾黨所謂有色眼鏡者,何足為怪.

馬氏政道，欲合社會各黨為一，以己二東床領之，其效如泛藍聯盟，築室道邊三年不成，國際以內哄解體，此亦民主政團之常。拉薩爾普魯東巴枯寧皆社會黨九流之異脈，所謂斗爭無非瑜亮互忌宋馬心結。不言而喻，一切爭執皆在立憲列國邊界之內，唯民主擴張於前，社會各黨始能擴張於後，絕無例外，故不難明了馬氏何以附和自由派。

憲之妙,百家裂道,善足救弊,惡僅害身.大似滄海不辭狷滴不拒腐惡,化彼渣拶,還我神奇.橘越淮為枳,非橘之罪.鹽澤笑滄海泥沙俱下魚龍混雜,誇己之無菌樂園.焉知無菌之處,草木不生,赤日凌空,眾生憔瘁?

### 莫遣漁郎重問津
陳名夏少負才名,不在黃宗羲下,一則仕清,一則興義師通海上,時人擬之辛(棄疾)黨(懷英).梨洲事敗歸隱,陳已拜相而兼帝師,幼帝敏而好學,視名夏如萬寶全書,言出必納.名夏亦竭忠盡智,順朝立國規模,多出彼手.君臣相得,名夏自以功在社稷振民湯火,足有唱體制內改革資本,乃議復漢官威儀.北廷大震,滿臣未集,寧完我獻忠曰:名夏以復明衣冠天下即安,其心叵測..足民食裕民生,天下自安,豈在漢家制度?名夏伏誅.邸報至浙,宗羲嘆曰:桃花潭水深千尺,莫遣漁郎重問津.遂終老於山.寧完我邀功於世祖,世祖默爾良久,對曰:陳名夏終好.完我不敢復言.

附：清版和諧社會自是定稿,其道曰:民食為先,以民生小惠換大漢衣冠.堅持胡服客君四項基本原則,犯此者雖功高親貴必誅.完我可謂清憲首功,竟以害帝師隱痛,強迫病退.人君之威,壞成憲護改革先鋒不足,報復積級分子有余.名夏以身殉和平演變,未能免入貳臣傳,即證英諺」你不能既跟兔子一起逃又跟獵狗一起追」,華亭鶴唳上蔡蒼鷹,後輩好言體制內改革者鑒之.

### 法生罪?罪生法?
政治決定經濟遠較經濟決定政治常見,國家社會主義經濟學實為東方專制主義自然延伸.其心不外乎不勞而有獲(有政策就有錢),能量守恆物質不滅,有不勞而獲,必有勞而不獲者.其一系自力商戶(自發資本主義萌芽,若城管追打之小販,滅此朝食,加速先進社會降臨,功莫大焉).其二為貧戶,國社經濟學實效等於消費稅,貧富均輸,多數貧民必成主要納稅人,遠不如加直接稅(必然富者多納).可怪者貧戶惡稅如仇,而於無稅名之國社重負安之若素.足見朝三暮四之刺,尚屬忠厚,百姓智不如猿,司空見慣..關鹽最便壟斷,列朝視為正供.小民求免於劣貴官貨,唯望私商.堅持基本原則,必欲免細民於資本主義剝削,保證國家歲入,勢必嚴刑峻法,去此奸民.於是懦弱畏法者先逃,強梁敢死者若黃巢張士誠汪直徐海鄭芝龍崔英傑輩,必興地下幫會武裝販私.累經戰陣,自有軍事經驗,天下若亂,化家為國,機會遠大徒手分散小農.而以其黑幫出身,習於無毒不丈夫,所開新國,必不能行堯舜周孔費厄潑賴可知矣.

附：郭泉無史識(有識則極難信任民族主義.此言近於不敬長輩,爭奈事實如此),痛恨汪直通日而毀其碑,全忘民族英雄鄭成功(民國海軍軍歌,必曰二鄭雄風,所謂二鄭,一曰穆民閹宦,二曰倭孽海寇,大漢天聲不與焉,悲夫!)地位行徑與汪無異,且系日妾之子(日人呼為和唐內,亦視為英雄,據台尤加褒揚.汪直生不逢時,致招顯戮,若當季世,西京群盜皆號復漢,必於民族英雄譜占據顯要位置.南明所恃,確乎不外招安流賊(李定國)海寇(朱成功).郭泉崇拜不瑕,安能辱之?若效黃王誠王走私大陸而非海上,則九五有望,英雄雲乎哉?嗟乎!時也命也,世無豪傑,而令豎子成名.李將軍遇高皇帝,萬戶侯何足道哉?

### 兩淮官鹽流毒天下
兩淮鹽利化為政治問題,以中唐為樞紐,安史軍興,河朔隱為敵國,六師百萬仰命東南,開百年盛運之租庸調財政無以為繼,兩稅之興,其要在間接稅取代直接稅,迂回基層管制權力衰退之巨創,以朝廷尚能控制區內重要消費品行國社壟斷,於是凡用鹽茶人民無不納事實消費稅於長安,即令該地政治叛逆,無礙歲入,其道可謂精絕.

此道短期後果,樂天諷喻詩」鹽商婦多金帛」」商人重利輕離別前月浮梁買茶去」.吳元濟哽淮西要路而受獨柳之禍,若居邊鄙大可世傳.淮南節度使擁使相之尊,度支天下,高駢跋扈天子乞食.黃巢以武裝私鹽販而傾社稷.長期後果見於間接稅生具累退性質,劫貧濟富.宋明庶富日增而民氣慘郁不蘇,外益柔而內益厲,華夏微弱王統垂絕,與此不無幹系.

法愈久則弊益增,黃巢錢王以私鹽起家,自是鹽販與流民黑幫結不解緣.海鹽重於井鹽,兩淮重中之重,光棍游手嗜利雲集,民風大變鄺悍好武,多事之際,豪傑興焉,以鹽養軍以軍護鹽,頗似今之緬北毒軍,汪信之以此亡身,張士誠籍此得國.

明祖嗜暴,必效蒙古賤民世襲制,軍戶鹽戶匠戶富戶惰民,皆定世襲成分,兵法部勒,大受酷虐.鄭和西行,金陵匠戶折損過四成,兵丁類此,雖史達林亦愧弗如.明此,當解儒臣毀鄭圖記以絕其根,實有儒術民胞物與之心.洪宣以降,軍戶富戶匠戶逃散逾九成,獨鹽戶惰民尚存,不齒齊民,不與科舉,獨當重負,遠過小農.彼之社會生態近於黑幫,仇視社會,不重廉恥,好勇輕生,皆屬必然.

官商淫糜,民德勁悍.維系中流社會之勤儉小農謹願儒生漸成絕響.兩淮隱成檎莽,無復范詹事所述徐陳,夫子郁郁乎文,史公泱泱者大,皆富厚寬舒之兆.明清鹽梟捻匪橫行,即兩極分化,官商游手雙向排斥良民之效.

李曹織造江南,受聖祖密喻觀風俗,頗欲有為,請革鹽弊.聖祖固不許.以官鹽利益共生體制歷經列朝,牢不可拔,江督蘇撫滿漢朝官詩文名士無不仰食鹽商.江左初定,易動難安,不生事為上.三織造任事漸久,亦以分利為得計,無復改良之心.

世宗欲清積弊,曹李皆以貪廢,鹽商代其歸贓,足見利益共生彈性極大.鹽商馬安居首,皆好風雅,非彼灰色收入,恐無長生殿.全唐詩出曹寅之分利,石頭記證世宗之肅貪.國有企業」控制經濟命脈提供公共服務」,古亦有之,功實不細.

世宗以運動追贓,本無意廢官商.繞行紅燈搶行綠燈絕非1990後粵人發明.後王運動乏力,其弊益深.仁宗吃飽和坤,胃有余憾,陶文毅承風旨,用魏默深策,唱減價敵私,大孛官商意(彼意不外高價專利,私鹽暢銷官兵剿之),竟廣印伐桃年畫詛之.

洪楊據寧,籍全民私產,集中生絲機床行」巨型國企優越論」以供軍需.捻則反是,受天國官爵,不忘私鹽生利,彼之活動網絡,頗與武裝走私網重合,較張士誠時代無大異.亂定余黨多操故業.

民風如是,流官所求,不外本人任內尚可敷衍,似此牽補度日,本無不可,不幸甲午喪師庚子禍國,羅掘所及,必在官鹽.官鹽增利,必在緝私.劉忠誠知諸軍皆無可恃,乃行」唯賊能捉賊」論,招安巨梟徐寶山,令彼捕小梟自效.此道可參見」大偉人江奈生魏爾德傳」」巴黎首任刑偵局長唯多克傳」(巴爾扎克之伏脫冷)」宋史張叔夜傳」」明史胡宗憲傳」」清史稿那彥成長齡傳」.

辛亥軍興,徐寶山以私軍據揚州稱都督,癸丑之役,首鼠於民袁二黨,遇刺,二黨及私敵皆有嫌疑,鹽梟列傳及身而終,民國不永,官鹽側官電官煙官水官氣官醫官葯官學官書官網之列,富厚不過中流,可憎尚屬輕微,不復為史家所重,而舉國皆化兩淮流民矣.

### 張江陵原教旨主義
江陵系洪武原教旨主義者,尊主抑臣,首在削科道閉言路,頗不直於士論.東林之興,反動張式集權,唱輿論引導政治,台諫約束內閣.自是士人分裂,朋黨成型,明亡不改,江陵實為禍首.江陵無荊公通盤變法之恢宏,亦無王學祖述孟子之道統,唯知誦洪武寶訓,整行政紀綱,清田賦實太倉(此事必用酷吏,積怨及於身後).明不及宋,士夫氣象胸襟可證,王馬儒雅君子,張黨東林皆行卑污,不負明祖身教.

### 司法有道者養民德
英司法有大造於印,資質不在諸歐下,遠邁亞非拉常道,未可以窮困非之.司法有道者必留多方駁詰余地,勢難雷厲風行.唯行政集權制能以功效為先,禍不可測.疑獄反復十數年者各國皆有,聶余即是,未可獨責印人.以杜冤獄論,尚無出陪審團右者. 雅各賓式行政等級制視法袍如小吏,生彼妾婦媚從佞臣行進之心,二者皆冤獄主因,大為無道.蘇式軍事化黨棍司法芻狗蒼生,斷難為法.吾法司附食地方,公私糾結,亦政亦商,其弊已甚,政黨私邑而兼江湖幫會,近黑習賤,大害民德,尚能以百步反責五十步乎?司法不脫祭司性格,清望為重,禮義為先,功效速度雲乎哉?

### 挑動運河魯西荒
魯西周漢名邦曹公舊宅,人文薈萃,本非鄙野,其衰起於元人逆勢開高地運河,盡取川泉濟運,水網大亂鹽澤日生.強幹弱支,方伯自以荒農田浮糧船為上計.漕事為重,名臣頻駐諸軍雲集,無異飛蝗定居.(中央重視猛於虎,天高帝遠最為得計.朱皇帝欲榮鄉邦,畫鍾離號中都,集百官舉子,圈地興宮室,鄉人負重,恨鄉皇帝切骨,以是有風陽花鼓)良民不堪,群盜躍躍.武風日盛好酒輕生,折射民生逼仄.

附：野業既廢,游手仰食濟`臨行商.海運行,商賈稀,而水網難復鹽沼難去.人無固志,幸天步多艱以求一逞.義和紅槍迭起,終不免於革命老區.孟子以天下必定於一,似此蘇松膏脂徐魯血淚皆系必要成本.草澤檎莽白骨縱橫,何嘗少於城濮鄢陵?設若列國尚在,各閔其宅,漳水清流淇園綠竹,何至殉漢?齊魯舊邦,斷不為薊都作此犧牲.諸夏雍容,玉帛交俜,各美其美,各興其文,車書勢難同軌,焚坑無用,病梅未囚,智者周游,騎士慷慨.東土遺黎,當不若今之怯懦權詐.大一統究何益於吾民?

### 愧無齒錄稱前輩,恥與牙科步後塵
湘淮軍承羅羅山遺制,以文人將鄉農,行伍能至提督者唯鮑超丁汝昌.鮑有奇功,且所部究為舊式勇營.丁將北洋新軍,唯恃李相鄉誼,彼之騎兵出身無異長毛捻子,近於文盲,僅以站隊正確受重任.李氏之心,蓋以唯資格不足之鄉黨死忠可靠,足以保證新軍為吾私邑,資足才美不免自喜難馭(廢封建用游士,親寺人惡儒臣亦以此故).新軍多海龜,嚴又陵無論,劉步蟾亦號莎學鼻祖,人人眼高於頂目無余子.土鱉丁軍門周旋其間,真乃鍛練中華民族忍辱偷生傳統美德絕好機會,雖蘇格拉底悍婦修心術無以過之.

嚴又陵歷史形象定格晚年,少壯狂態少有人知.彼自恃深通政理,非毀李相無識,而合肥實為海龜政治保護人,故官場噌蹬,坐視資淺者升管帶,己則終老教職.(幸而有此,否則大東溝海水能救天產厚福黎宋卿,未必寬於嚴氏.木吶寡言丁提督得免於健筆文雄譏評.而郎威利劉步蟾爭權終不能免.二公皆視提督畫諾廢人,自我感覺超極良好,爭執唯合肥可解.丁軍門行同木偶,實難立威.

郎氏既去,李公以」內行有才必好犯上」痛苦經驗,改俜漢納根代郎,漢丁皆陸軍將領,果然安分守己皆大歡喜.(郝德老滑,華化已深,力阻郎氏負氣,其詞曰:俸祿不變,何需攬事.郎氏直頭不改.若郝德者,可謂中國人民最可信賴的朋友)唯北洋訓練水准,自此江河日下. 大東溝之役,諸管帶人自為戰,方伯謙小勝先歸,朝議以逃論斬,方氏族人部屬至今呼冤.無論方氏勇怯如何,足證指揮系統紊亂.丁氏劉公島沉艦,諸將皆嘩.威令不行,伏脈久矣.推本嗍源,李相權謀難辭其咎. 北洋後勤主事者亦皆李氏親黨,彈葯不足未必當彼受責,然采買肥缺富家確難爭辯.大臣清高,私屬好貨,回饋大臣子孫.即後之袁(世凱)張(鎮芳)模式.本朝僅為襲用,絕無發明.

李相臨危不忘小智,上奏曰:倭系島國民習海事,非吾蒼促成軍能驟及.此語大似欺帝後諸臣皆土鱉,以新軍若彭郎長龍快蟹,招漁民水手草率成軍.實則日練海軍尚在華後,後來居上不過四五年,李氏請款不准尚及此事.今卸責情急竟忘前言.日艦北洋皆倚海龜專業軍官,何預打魚郎事? 李氏固非義和左派所指國賊,巧宦之名,彼未敢辭.大智固多若愚,大愚亦常若智,華人之敗,未必非聰明能幹人太多之罪.

### 「樣板戲」爭論之要害
教育無論優劣善惡,未可估價過高.立憲常經:唯知行為責任,不知思想責任.盧卡奇」世界觀亦有罪焉」論如」餓死事小失節事大」,僅可修己自責,絕難據以責人.無他,承認思想責任,即已默認沉默大眾無責任能力,所為皆由教育者操控,哲人王訓政即為邏輯必然結果.

故聯合國約翰內斯堡條款,脫胎費城憲法,以言論自由止於直接迫切危險.文藝宣揚暴力仇恨,可否造成行為後果,責任在觀眾讀者,不在作者(作者若有社會責任感,可謂有道,然此事如節烈,未可視同強制義務).公民若無足夠判斷力區別虛構人物之是非,必不能辯政客浮詞國政賢愚,民主立憲雲乎哉!

判斷力無關教育程度,夫子不辯菽麥,老農不識之無,純系分工問題,如畫師不通圍棋.教育可為者二事:一曰提供硬知識,此事人不如網.二曰涵育人格,最忌強制一統,此術弱志長奸,縱有一利,奈百害何?強制內容如何,實屬次要,即屬至善,強則必偽,敗壞民德,始於童稚,亦大可悲.教育家當如醫師建築師,以其專業能力提供盡可能多選擇方案,供當事人參考,己則嚴守顧問本分,服從顧客,止於忠諫.未可自命智過其主,越分妄為.

故此中要害,在於世俗國家可否以公權公款強制灌輸統一思想,而不在擬議之灌輸內容佳美與否.愛自由者,必然抵制強制統一,退此一步,即無死所.民主即價值多神教,強人從己,皆屬無道,百家雜陳,聽民自擇可也.公權所為者,當為提供方便,任新舊京劇西洋歌劇其他劇目愛好者各取其好,不好絲竹者聽其棄權.

所謂翻案者,撥亂反正者,無異確認文藝真有唯一正確路線,所爭者僅為正確在我在君耳,此即異教裁判官思路.巴赫音樂,十九宣揚基督,馬大受難誣指猶太殺嬰,晚生每日必聽,從無受洗屠猶之意.同理,聽樣板戲行非義者,責歸行凶者,不在頌凶者.

新京劇名為傳統,實以西洋歌劇為骨,一如國學有識者以西法整理古籍,中醫可用者以化學方法分析草葯成分,唯留其皮滿足民族虛榮心.不解音韻,唯知其宣傳政治,尚非深知京劇沿革.江妃弄權,確已動員梁山文藝精華,一如時君大興宮室,必強征境內名匠,就音樂技術,實有足多者.此事確以就事論事為宜.

### 榮父母,耀家邦
蜀人初練新軍,好用八願軍歌,首頌皇恩,少壯多不樂,故最常見者為」二願軍人志氣強,男兒無志鐵無鋼.榮父母,耀家邦……」(師丹善忘,末句已難列舉).民初軍紳政權之面子文化游戲規則,依稀可見.所謂萬惡軍閥混戰,大有宋襄競技之風.鄉人扶老攜幼觀戰喝彩,如待全興足球隊.新軍列隊健步,炫耀新裝洋槍,接受歡呼而後對射(不幸或幸而准頭極差),未幾天陰(未必天黑)罷射,紳糧牛酒犒軍,大帥面子已足,樂於接受調停,重劃防區王賦,幹戈化為討價.鑒於蜀地晴天極少,此類戰爭破壞之小,無疑接近歷史允許最低水平.

附：待客軍稍酷,然亦以面子為先.戰爭嚴肅化始於張國燾入川,大用夜襲.川軍受用已慣,視夜半起床為惡性侵權,極不合作.(彼時余叔祖父受命弄筆,文曰:」赤匪竄入通南巴區」,數其無道,夜襲詭術勝之不武即屬一罪)於是中央軍跟進,蜀人始見宗教戰爭之酷烈,斷言劍門關外盡屬夷狄,聯姻蠻子家門不幸.流風余韻,余祖母治家憲法尚以此為出發點,筆者即此政道產物,可謂歷史之具體化微觀化.

國軍組織嚴密遠在川軍上,然較之赤軍,仍有天淵之別.張戎毛傳指胡宗南通敵,無非以胡氏送親信赤諜出洋考察而不舉報為據.張氏出身老幹家庭,以己測人,紅軍將校可疑程度未及胡氏百一者久已盡誅.未解蔣幫封建法西斯陣營面子文化,以出洋考察為撤職查辦婉詞,為失意者留面子耳.類此者,千家駒投共,蔣夢齡厚贈,無人揭發撿舉.小布什虧折,受董事會黃金降落傘體面辭退. 而灰心酗酒，坐待基督及勞拉拯救。（此道精神如笑片最佳拍檔之「比人道毀滅還慘哇！」）喬治寶寶生於吾國當有何結局，不言可喻。明此，不難心照外人何以視吾人為妖魔而無需加化。毛潤之頭腦清醒，三邊訓士反復以襄公充反面教材，即已窺破敵黨弱點。運動鍛煉意在去婦人之仁而後堪為黨用。彼明知特殊材料人如超導體，非有人造低溫始能逆轉人性維系特殊性能，故史達林「一年不搞恐怖黨危險，三年不搞恐怖黨滅亡」實屬至理名言。

後王禪讓,亦出鋼鐵公司鄧太宗,以衛藏堅定性考驗及格傳位今上,足見」去婦人之仁」確為吾黨心法,不及格者禍及身家,安能大用?今歲良機天降,有術網友何妨考證衛藏今督可有待嫁閨秀,若有,請速西行相親,未來富貴無極,毋忘晚生留侯之功,帶礪山河與國同休,豈不美哉?

### 地下若逢曾太傅,豈宜重問紡棉紗?
張香濤制軍兩湖,力行新政,發展國有輕重工業不遺余力.章炳麟惡搞李義山隋宮詩,」於今梁上無君子,布包應是到天涯.地下若逢曾太傅,豈宜重問紡棉紗?」即嘲此事.毛潤之贊曰:」搞工業不能忘了張之洞」.官商(以國庫稅款)交學費亦未可忘張,彼興鐵廠,英匠請先驗煤質而後定機型,張嗤曰:」中華之大何所不有,徑取最先進者可也.」(李相引進現代經濟學,朱相引進磁懸浮,皆曰:」要引進就引最先進的」)未幾漢陽廠成,土產煤質不合,機器已訂難退,年年進口英國焦炭充燃料.虧累巨萬.

附：張氏領袖清流,不好私財,而為官有」屠財」之號,交學費亦有力焉.填補漏厄之現實需要造就張盛聯盟,清濁合流,蔚為奇觀.無此,李合肥既沒,盛杏蓀必為政治僵屍,新政乏財亦難行遠.盛氏官商生財術實同消費稅累退稅,無形廢止順康以降」民食為先」基本路線.民生日蹙米價騰貴,投機者因之致富,若葉德輝及毛潤之父,葉以貪鄙革除功名,自種殺身之遠因,毛則收湘佃戶租斗戇地主,樹竊國之基.農人不樂新政,騷亂迭起.

盛以張助,復入樞廷,唱鐵路國有化,興辛亥保路之師.端陶齋帥鄂軍西行,銅山西崩洛鍾東應,攝政王革命黨皆以杏蓀為禍首,盛乃蒼皇東渡,永去政柄.陶齋軍次資州,蜀鄂皆嘩,進退失據,秘招袍哥棒匪為援,蜀紳懼其糜爛地方,賄鄂諸將誅端東還.鄉人編歇後語」端二娃子(即阿Q我是你老子之義）進川,有去無回」是役系民初巴蜀地方主義初露頭角.余先人預聞其事,族人今尚引為傳奇.

民初以轉運不便故，蜀貨豐盈，物價之廉，近於駭人聽聞。鄉人笑譚：吝嗇鬼賣甜釀。以斗米三錢，外銷無路，釀酒代倉，不直一文故。李吉吉人以蓉丐討飯半日必可食肉，張恨水驚蜜橘三文，皆實錄也。及抗戰軍興，征丁征糧，民生始蹙。然較本朝公糧余糧，又不過十之一二。以是軍紳皆有閉門自安之念。龍泉驛之役，客軍盡覆，滇帥朱德僅以身免。蜀獨分子已受命運青眼，而以群德不修，內斗不止，竟為地方自治反面教材。此皆自作之業，奈何奈何。

### 通向梁山之路
梁任公曰政風折射民德,暴君必有暴民.好言民主者常懷」人民理想主義」,不樂聞此,其致敗亦多由人血饅頭.吾族民德梁山性質,時時可見.近有殺精神病親友被訴,民間以卸負殺人,情有可寬,何不嚴於貪官之說.此即梁山渣拶普羅思路之表演.生命由天人力難贖,財由人作補贖甚易,寬盜嚴凶,古今至道.若以卸負功利論,老人嬰兒下崗職工待業生員無不可誅.毛潤之自當立鋤白求恩以防其傳染,何需輾轉入滬求葯?甚矣哉暴民之惡有甚於暴君者!

附：社會功利主義司法常有雷厲風行弊絕風清之效,厭惡布爾喬亞司法程序繁瑣遲緩者多好此,而禍必及身,無可逃也.陳毅督滬,首政即為盡捕無業游民(黑幫盡有,而以戰時不景氣故,失業工人居大半),押赴山東強勞農場,多死於此,勞工無文,不能留反右夾邊溝記事,此事材料全出本黨歌德之陳毅各傳記.一則增加免費勞力,二則減少滬上供糧任務,大有功於控制通脹.滬商歡呼黑道盡鋤,黃金榮掃街示眾,笑吳國楨無能.豈知開水壺之華皮美心,於小蔣捕政治犯已不可忍,安能行社會清除?故台商難享弊絕風清之利,亦免受三反五反欠稅奸商游街受群眾專政之辱.此時文人笑奸商罪有應得,一如奸商笑失業者,而後有反右夾邊溝.

小布什受基督教保守派之教，以壞胚胎研究幹細胞為不仁。華民受社會功利主義之教，殺胎兒殺人且不顧，自當嗤彼愚昧。無視諸正教守護文明基本價值觀之大功，自陷於率獸食人之慘。其間因果相承歷歷在目。胡佳心存佛門，余傑不忘基督，正以智過常人（蘇格拉底曰：德智一物，失德實為智小而狂竟欲欺天）故，自不容於梁山社會。笑夏瑜之紅鼻子酒客自當歡聲雷動，誇己上智。

運用渣拶普羅今尚為吾黨心照不宣政術,基層政權仰仗江湖霸術,公安城管尤有書生柔弱流氓善戰論(頗有事實依據),各單位保衛科室治安聯防十九皆敗事渣拶,好生事顯己之權,有過於軍警.此事恐非偶然,百姓畏流氓甚於畏官,用流氓充成濟,事成利己事敗卸責,兩手齊抓共硬.少年鍛練成熟之精確定義,大略等於掌握流氓智術,反以噬人利己.以佛氏地獄由心之說,華民樂道之權謀流氓世界即地獄正解,外人無不心照,唯吾人尚欲以自欺全虛驕耳.

### 華沙陷沒,俄奴折我先鋒!
波蘭93立憲,恰與法第一共和同步.三帝西行之銳,蟻聚華沙.法得暫安.哥修司科走北美佐華盛頓,垂死猶呼波蘭不亡.波事稍定,共和軍已破萊茵,橫行諸歐.馬克思:」波人以家國免法於覆」. 拿翁東渡涅曼,波殘軍佐之.諸將競渡爭先死.軍歌」波蘭未亡」即今國歌.密凱科維奇詩雲」1812,我唯一的春天」. 七月革命,尼古拉招公卿備馬伐巴黎,華沙應法,俄屯波境,查理波旁走死奧國.海涅時客花都,聞街壘洶洶,」華沙陷沒,俄奴折我先鋒!高奏馬賽!橫渡萊茵!」63之役,路易波拿巴調停無功,波蘭精英盡覆.康拉德顯克維支蕭邦居裡夫人皆走英法,入客籍,視鄉邦若亡父,不復望其更生.而草民虔信尚在,依雅娜歌拉聖母長明燈不滅,救主基督教會不亡,波蘭之魂固永在焉.奇跡無負信徒,三帝同歸,滅國再繼.列寧令圖哈切夫斯基盡銳西行.時德師解體英法血竭,紅軍頗有飲馬萊茵赤化全歐之心.法將魏剛佐畢蘇思基,以田獵鄉紳烏合之眾破之.44秋,國家軍逐德據華沙,俄臨東岸之師掉首南下,待德波兩弊,輕入華沙盡鋤國軍殘部.波電台最後哀詞:」吾國當諸歐長城,暴白骨蔽諸君,唱首義距德師,無通敵者唯吾,死難眾吾最.受敵友夾迫,所遇弗如軸心仆從,吾力盡矣,長城壞矣.天道大義實利鑒之!」丘翁執筆:」此劇絕非終場,吾老矣,後生必有所見.」89夏,科爾會密特朗,密氏為波爭奧德河東地,科爾嘆曰:」法人終不忘舊盟,卒定議.

### 楊家將華化考
大用蕃將始於盛唐,反襯順民專制主義大功已成,華民怯弱已不堪戰.武後賽武,黑齒常之請辭,以異族永居前列,啟彼輕賤天朝之心.而頹勢難回,中唐藩鎮率皆蠻族佣兵,此即民風使然,非林甫一時弄權可致.殘唐五代國運操於沙陀李氏河東集團,吐谷渾楊(家將)折(佘太君)從之,歷事四代,累成伯業.漢亡降宋,生系控制使用對象,潘美以疑忌致之死地非以私怨,與鏟平太原城池同屬既定方針,故潘美敗而有功.民間憫楊氏冤苦,報以詩之公正,全忘彼本非漢種.延昭後人漸習儒術,棄武入文,亦如溪狗陶侃產儒孫淵明,漢化儒化修文廢武實系一事.而守邊大任,當付漢化尚淺無文敢戰之新蠻族矣.

附：平話楊家將,寇萊公諫真宗」我朝選帥必於呼楊」,雖非史實,亦有可說者.呼延氏系匈奴酋長,仕漢之義全同龜茲王室尉遲(恭)氏白(孝德)氏,昭武安(思順)氏,高麗黑齒(常之)氏高氏,突厥史(阿史那)(社爾)(思明)氏.自本族言之,猶默綴可汗碑」突厥健兒為漢家天子奴役五十年」.自漢家言之,保持華民馴順無武,而以利祿招誘無文狄人為我伐敵,善之善也.狄酋智者逆用此術,以我為主,反招華人儒士為我所用,文武既合,中州陸沉,漢家天子青衣銜璧.此亦權謀政道標准結局,謀人而自噬,小智以殺身.明季軍戶散佣兵叛,倚狼達土司為長城.瓦氏平倭楊氏(苗楊而非吐谷渾楊)援朝秦氏勤王.大凌河之役,天下土兵鱗集遼左,全師盡沒.秦良玉婆家即在其中,自是明德衰矣.明社既屋,良玉苦守石柱,流官皆走全蜀皆糜,唯封建世邑得全(此亦顧黃美封建薄郡縣絕好證據).清興舉族遷戇,如陶楊棄武習文,就家族安全,可謂最佳選擇.而守邊之任,已付滿兵.康雍之際,滿人華化漸深(納蘭侍衛飲水詞可證),已成累敗之局.雍乾平准大役,唯喀爾喀百戰皆捷(以蒙伐蒙,如唐太宗用阿史那社爾西征). 及塞尚阿師潰僧王敗死(同時崇猗中狀元,為穆宗岳丈),蒙古文星炳耀將星暗淡,朝廷始有」蒙古不可倚」之說,大練西式新軍.晚生之」外族華化經典公式」:文興即武衰,華化等儒化,可謂顛仆不破,足可與」黃梨洲稅收定理」爭輝矣.

### 政制四維性質
政事頗有四維性質,絕非二維線性左右論可概括.時間一維尤屬重要.民族為時間共同體,以死者生者未生者之無形契約彌縫其間,今世果報,前人所植,德義不修,遺禍子孫.阿扁所以足多者,正以立憲之功,彼無力操控司法.若以吾黨之壟斷競爭,暴揚國惡者自當與鄭恩寵胡佳同歸,紅衫必不可起,東床何至加刑?如余元洲語」即便如此，有無競爭，還是有別。」亦確然如此,雖以操控,如港島人大,亦可淘汰聲名極度狼籍者,差堪養民間廉恥.

### 黃仁宇歷史觀的問題
黃君萬歷一書出於80中，90中六書並出，今則全豹已窺。晚生無所遺漏，頗可雌黃。彼最堅實者，仍為「明代財政與稅收」「明代的漕運」「劍橋中國明代史」萬歷二章。彼之大歷史論，歐美學界無人認可，唯以切合「中國問題」，大受華語讀書界歡迎。實則問題重重。

「資本主義與二十一世紀」完全忽略中歐問題,絕對君主制,城市公社三要義,至低後二者為中西左右學界公認直接關系布爾喬亞民主起源.」第二帝國說」合唐宋為一體,不顧唐人門閥政治社會全承六代,所謂積極開放財政(殘唐五代兩宋因之)僅系安史軍興後以間接累退稅籌款養佣兵,右富劫貧,素為史家不直.盛唐財政臨摹魏周,厲行小濃本位,絕無積極開放可言.

細節硬傷若是者甚多,最要最謬者即」蔣造上層毛造下層鄧作彌縫」之說.以立憲之道,蔣政距憲政較清季民初更遠(孫文擬訓政至多不過六年,與馬克思專政本義全同,皆系革命蒼黃之臨時舉措,絕無立永制之意),當置潭壯飛宋漁父諸先烈於何地?毛氏基層組織,不外政社合一人身依附,以立憲論,皆屬極惡,絕難與自由民權共戴一天.

私意此說出於政治分贓主義,取媚兩大,其事易與,渾忘史家之道,唯真唯實,固不在美化不足樂觀之現狀,作虛浮遠景以求暫醉.醫家之極惡,以嗎啡代葯;文人之極惡,曲學以阿世.二術出於一心,諸君其慎之!

### 儒化家族五百年
家國並立,素為吾國政社史重心.周制平民有氏無姓,暗示貴族-宗法聯結於族姓.戰國禮制崩壞,平民初帶劍(韓侯少無賴,以帶劍受胯下辱,蓋俗見尚以帶劍尚榮皆貴族事,帶劍而畏死,可恥之尤),以氏亂姓(高祖劉氏無姓,穆公贏姓出東夷),流風所及,後人視姓氏為一詞,不復見姓即明其宗族地望,亭林以此系諸夏一劫,言之傷懷.姓即族號,萬眾可集,項王田橫皆舉族起,諸項諸田即彼基本武力.無姓即無族,如高祖即標准核心家庭,長嫂為小家不容小叔坐食.貴人聚族有勢,原子小家分散力微,昭然可見.

賈生怨秦氏小家庭薄情,非獨有愛大家族詢恂有禮,實系儒門眷眷於封建之基本價值觀自然結局.商君社會政策,破析大族獎勵小家,至於男二十不分家有罪,亦有強君弱族之心,蓋貴族勢力多賴其族大.秦亡六國,徙其大族入關,山東豪俊亡秦,亦以貴族為凝結核.出身平民而不立六國後者極少且速亡,足證商君所畏不虛.

後人以促進移民墾荒,增殖人口諸經濟因素解讀商君家庭政策,實則內地平民亦行小家,邊地貴族率皆大族,唯小家有節制生育動機,大族繁衍最便.此事唯置於儒法/封建郡縣斗爭背景始能理解.法家基本立場,盪平中間社團以申主威,貴族及其所賴之大族即中間社團主力.故高祖徙豪民,文景鋤游俠,武帝用酷吏皆秦政反貴族主義延伸.汲黯責孝武」內多欲而外行仁義,以儒術緣飾吏治」正中要害.

儒生和平演變秦政,以天變挾君,以古道誘君,尤在刷新大家族以重建中間社團,唱孝道尊祖靈為化平民核心家庭為新式(即不含舊封建尚武尚榮意義,而以柔弱好文之儒術綱維其間,以免受時君之忌)大族不二法門.播種元平之際,大豐收於明章盛世,故司馬溫公梁任公皆頌東漢風俗之美.核心家庭退出國史1800年,及民國末年零星再現,復為主流亦賴新秦之力.

儒生秦政之體面妥協(獨尊儒術)奠定傳統社會規模.郡縣不可廢,而文臣皆用劇秦頌周儒徒,儒教大家族得普及,唯儒道必盡去封建之剛烈重榮以媚時君.後之大族最盛者無過六朝王謝,皆以文墨書香顯,唯此能與百代秦法和諧.

忠孝為先,折射家國並立,然忠偽孝真,亂世難欺.華人大家族情結素為全殘民於季世之首要救生筏,無此,以周期屠民之慘,吾族早為羅馬之繼.儒生柔道,雖於節制獨夫無用,而苟全民族種子,不為無功.吾輩皆此柔術所苟全者.

五四諸賢言自由者,多乏細心,未能區別政治自由社會自由本非一物,以己受大族壓抑切身經驗,誤認解放個性即可樹立自由政體.此皆以文學思維替代歷史分析,望文生義之過.如柏楊輩見改革變法字樣必歡呼擁護,聞大族封建必怒斥,不知彼所誤為現代進步者,於國史之真實歷史作用恰屬彼等意想之反.冶史若柏楊者固滔滔皆是也.

### 閻百川之大同主義
辛亥之役,北國海龜與滿廷」確保相互毀滅」.此事側面後果,致袁項城重用可靠土鱉,而北洋歷史形象定格於粗胚土匪.唯一幸存海龜晉閻之長命,端在內交有術,保持」勝利者萬歲」先進思想.雖然,閻版地方自治頗有規模,模范省之號亦非妄致.彼之村政公開,財務審計制較今亦無愧色.然終以道德人情共同體為訓,絕無司法獨立概念.勸循吏有余,發揮聯邦主義者寄望之縱向制衡則不足.

百川本意,亦不過臨摹東洋,以村治改良吏治,推行軍國民教育耳.既無自我限權之心,自不樂漸推村治於縣府,培植立憲基礎.卓有成效之村治陽光法案,絕不用與省府自身,故首鼠半身頗積私財,較汪之一介不取,蔣之臨危赴難,未免失色.

百川幼習商賈,精於心算,以此為部屬畏服.自江南制造局至上海磁懸浮,華人建設項目以交學費為第五項基本原則兼中國主要特色,百川竟能破此傳統,創造節余預算九成五之奇跡,可謂」中國有外交及立商約以來唯一勝利.不視彼為國之瑰寶,安可得乎?

晉軍出省作戰,保持永敗紀錄,為東北西北軍所羞.內戰起於上黨,晉軍完敗,太原三面受敵四塞援絕.而平津倒戈徐淮潰滅,鐵鎖長江三日棄守,名城大邑聞風迎降,帶槍投靠以百萬計,江東名士海上賢達鱗集北平,林韓信飲馬西江,較今之游客,有速無遲,而太原守軍知其必敗,巍然不動.

及羊城棄守,僅壞一海珠橋耳.晉陽堅壁,必已柏林式地道爆破術,寸寸蠶食,城無完土,民無完卵.垂危」五百完人」皆下吏偏裨,絕似江陰閻典史.此時佩中正劍」不成功,入政協」之上將主席可以斗量,晉頑之頑有甚於殷頑者,誰為華人地方自治必無功哉?

以漢儒政論，蔣系內重（中央集權）而有秦之土崩，晉系外重（地方分權）而有周之瓦解。馬基雅維利論政亦有同類言論，可證「東海西海心理攸同南學北學道術未裂」。

閻氏暮年,潛心學術,自創大同主義.望文生義,極易誤為康氏大同至余氏大同之思想缺環.究其實,大抵發揮朱子鄉老義倉諸政術,揉以後備役訓練,兵農合一思想,以道德共同體代西洋法治共同體.與梁漱溟鄉建論同嗣宗風(梁氏蒙古理學世家,熟於朱子,亦曾觀摹模范省,而後受俜魯韓實驗政治特區.)

余英時華化韋伯，考證儒商倫理，頗有牽合之處。實則考證儒式宗族自治體或地方自治體材料更多立論更順，後之有識者不難勘發新義。

### 關於余元洲《兩岸和平協議草案》
此案要害在對等(與台獨邦聯聯邦三說同),否認中央地方說(一國兩制要點在此).綠居鄰裡,重敵體也;藍爭妻妾,我正統也;赤言母子,申家長也.文為政本,故不難斷定吾黨必不接受此案. 馬氏主黨一年,綠化工作實已超越阿輝伯十年改造.以馬已屬最後救命稻草故,竟受遠優於李氏之待遇.地方`立法選舉,三面藍旗(劉文雄李慶安李慶華)落地,平均年齡銳降,提示中原正統派已不可起.馬君若能聯任,當系末代」未生於本土」藍黨領袖,歷史作用類似波蘭克氏.後來者將無復王謝新亭之哀.機會之窗在關閉中. 一國兩制久成政治僵屍,不幸廢之亦需極大魄力,甘冒替罪羊風險方可,高層多持祿固位者,難以大勇期之.若守故轍,萬車聯軌,必不容一輪之獨退,民族肢解覆國巨禍殆不可免.

### 西原借款之」釋放善意」
大正日本」霸權無害」(胡適之語),頗欲以經援收華民心.」菊分根」計劃明言效英人投資北美之術,英收紅利,美發富源,同文同種益以利益共生,奠定英美特殊關系.以紙面計之,立論何嘗不美.此道之最大實驗即」西原借款」,自胡雪岩借洋款奉左侯征西,華之外債條件未有優於西原借款者,經辦之曹汝霖自命為國興大利,足以垂名竹帛(確以賣國賊垂名).黎大總統(大東溝幸存者)疑曰:」汝(合肥)必為日人欺.」段總理則曰:」誰還打算還他?」(此語確已切實執行)

附：美借英債用於路礦,生利百倍,還貸何難.西原日款化為北洋軍械,有去無回.軍械分配決於段政府親疏關系,直皖分裂種因於此,徐張合謀秦皇島扣械,開武夫凌辱中央政府之漸,段氏亦責為」教猱升木」,而禍匣已開,終不可制.

民黨本系黑龍會兄弟組織,一二三次革命皆受日扶,中山犬養早有滿蒙密約,南京臨時政府欲以漢冶萍抵日款(條件遠劣於西原),以清議罷(後二十一條提同類要求,通國皆嘩,段氏領銜北洋諸將抗爭,事不果行,而今史仍以段為國賊孫為救國英雄).西原計成一變為首要受害者.轉愛為仇,」你不仁我不義」,受德款護法(以阻參戰,無參戰則無戰勝國資格,無要求青島戰利品資格,無五四運動),受俄款北伐(而有容共清黨內戰).

援華一變為援北洋,再變為援皖奉,日京親善以在野失勢黨派為犧牲,於是在野派發起之民族主義運動,以日本為主敵.本欲舍財敦誼之西原借款,竟化為仇恨種子,適得原意之反.大正民主之軟實力外交失敗,為昭和軍人之硬實力外交鋪平大道.

後之花旗援華,以前事之師,力戒援款用於執政一黨(朱自清拒領之糧即有」不得用於政治」條款),蓋欲預防反政府轉為反美,沈崇案起,美軍速歸本國,皆以討好華人輿論,消除反美借口.其結果令國府空受美帝走狗之辱而未得走狗之利,反美輿論侮善畏惡,絕不因華府自我克制而稍減.真受俄援割華土者以民族英雄扮相出山.

主輿論之士大夫頗受」春秋責備賢者」之心法,而於惡人劫匪僅有束手待宰之能.俗諺」可憐之人亦有可恨之處」,」受害者不等於無辜者,更不等於明智者」用於歷史似無大誤.

### 民初財務地域階級問題
中山歸國,坊間傳聞攜帶巨額捐款.張季直慶曰:」孫先生於列國信用素著」,孫則辯稱:」唯有革命精神耳」.臨時政府羅掘俱窮,乞靈於押漢冶萍.清議嘩然,以辛亥民軍起於保路,川漢路未復,先棄漢冶萍,何以自圓其說?(後蔣經國見史達林,亦曰抗戰本為東北,三省未復先割蒙疆,何以對國人?)

孫氏讓國,實際意義即為奉送燙手山芋.袁之籌款術,亦不過以(較後之西原借款)苛刻條件求五國銀行團」善後大借款」,填各省軍需無底洞.民黨多數派以憲政程序反對熊閣擅借外債,而自身亦無開源節流之術.實則唯一有效者莫過裁軍文治二項.黃留守銷兵,黎都督辭位,皆系配合舉國各黨共識,取譽媒體.此即胡適」立憲本系輿論政治」之良性反應,非項城個人權謀能致.

宋案橫生,法統垂絕,武夫漸執國柄.然北洋老將尚守羅羅山曾湘陰遺軌,文主武從,敬事士人.雖有兵爭,不脫襄公競伎性質,擾動社會不深.文武決裂,國事大壞,始於五四.初,曹潤田借日之懷柔外交籌款,於北洋團體,不可謂無功.諸生受林長民唆,混」知日」賣國於一談,竟毀曹宅.徐菊人畏清議,免曹職.段氏(西原借款首要受益者)怒,以總統受北洋推戴,無是非如此.

東海勉從,拘諸生,自是直皖決絕,北洋解體.拘生一事,開軍人(流氓無產者)凌駕長衫之漸,冒犯士大夫階級尊嚴.而宋明以降,南士獨擅科場,文武之爭南北之爭錯雜,面子撕破,漸趨極端.三一八,邵飄萍林白水諸案絕難見於老袁當國期,以彼尚欲右文抑武(洪憲改制實為削藩,故諸將多違命,否則一松坡何能為),軟禁章氏已屬極致.

士夫心輕武人,其來有漸.清制從明,文臣制軍,汗血功高者位不過提督,而秀才為宰相根苗,軍民人等過文廟無不下馬.北大負國子祭酒之望,生員縱非名門,亦必中產良民,受辱於」好男不為」之游民,自有乾坤倒置之慨.(設想今之校長雇民工保安毆辱師生如何?今之文人地位遠不如昔,恐亦難忍).名士聯翩南下,北廷難以維持文官政府,媒體親南背北,加賣國之名於北洋(不甚公正),皆自此始.

北伐功成,南北心結未解,懷念五色旗者何止白堅武,暗流涌動,及於」前漢」維新政府.國府從未切實統治北國政治真空,構成外戰內戰直接原因,棄國破家,前緣早定.

文人投身革命,以階級論,實屬士大夫集體自殺,同時化競伎式戰爭為社會滅絕性宗教戰爭,中間派溫和派無所逃於天地之間.撕裂民族清洗社會,伏脈千裡結穴於是.謂為轉折固無不可,向下沉淪,何嘗非轉折之一道?

### 明清以降中藏關系大略
明季蒙藏關系類似中世紀日耳曼皇帝與羅馬教廷,前者以兵威劫制廢立教會,而不免於納貢稱臣於教宗.滿蒙素奉黃教,和碩特飲馬青海,威行衛藏,本土藏官多不平,第巴桑結乘達賴空位期擅政,獲聖祖」土伯特國王」封(時當三藩,北廷急欲綏和蒙藏),拉藏汗唯隱忍.桑結持國柄十六年,不立達賴.

及滿蒙耐心漸失,始選少年倉央嘉錯坐床,彼系文人,不樂教規政事,不致威脅桑結權勢.亦以此故,民間頗傳彼為假達賴,政敵乘之,終成雙胞案.拉藏汗借此誅桑結,蒙人復秉藏政.並欲易達賴,眾僧請為教宗死.倉央嘉錯固不許,寧舍一身以全眾生.

倉央嘉錯不知所終,眾皆疑拉藏汗為真凶,物議鼎沸,民怨難平.拉藏汗投滿廷求庇,此北廷染指衛藏之始.反拉派唯乞師於清廷主敵准曷爾,策凌將兵八千,自伊利水萬裡援藏,誅拉藏汗.

其時三藩久定,台澎早亡,羅剎款服,北廷所憂,唯在准部.准藏多事,聖祖之大欲.清軍乘間入藏,逐策凌,立新達賴,代和部准部為黃教世俗保護人,以收虔奉黃教之蒙古各部心,以蒙伐蒙,終平准部.

高宗既取伊利,以准部善戰,終必為子孫憂,令諸將盡屠之,婦孺充軍賞,白骨千裡,十不存一,以當代標准,實屬種族滅絕反人類罪.

天山北路本屬蒙疆,無與回部(准部蔑回人為」塔蘭其」,意曰耕夫,蓋以貴人本色唯騎射).強梁者亡,柔弱者存(清人常談:」回人猥懦,譬之於羊」」百回兵不如一安集延」).

蒙滿一體,王公尚主.回人位尊不過貝勒,十九皆伯克(縣主),尊卑懸隔.故安西雖遠先設郡縣立行省,蒙疆雖近皆以諸王分封.今日之勢,早定於此.

及廓爾咯犯藏,高宗遣福康安平之,定金瓶法,西壁始定.所謂自古以來,實不足三百年.蒙藏屬理藩院(國府蒙藏委員會前身),即表明特殊地位,非他族可比.蒙藏之解釋為:藩部僅與滿洲皇室有私關系,非帝國屬土.清帝退位,宗藩已絕,此後華兵入境,實同侵略.

達賴以北廷系教會世俗保護人，地位低於教宗，一如中世紀神聖羅馬皇帝低於教皇。舊制，班禪卒，達賴立新班禪；達賴卒，班禪立新達賴。今班禪已有雙胞，達賴卒必亦如之。天主教「阿維尼翁之囚」當現東方佛門版。

### 三河老媽子整頓學風
三河民風之壞,始於圈旗地,以地近燕京,易」受領導重視」故.成本略同朱皇帝畫中都.本業既失,中產皆破,儒生針對自足小農之社會倫理隨風而逝,第三產業思想解放與時俱進,鳳陽花鼓三河老媽升為地方支柱產業,實堪為華人婦解運動先驅.明清儒學視婦人如放射性核廢料,盛產拋頭露面職業婦人,一如盛產佣兵會匪,皆足為地方之羞.不幸餓死畢竟事大,儒生亦無勇氣為民爭地於皇家開發商虎口.故三河老媽之雄,馳名遐邇,不在維揚瘦馬下.

附：楊蔭喻劉百昭整頓學風,乞靈三河健婦,蕭翰萬分感動,評為克制,蓋以本朝政治文化,坦克不入校園,即屬有道.衡以民初觀念,可謂自作多情.三河老媽之輿論地位,與兵痞倡婦無別.生員皆良家閨秀,受彼肉體接觸近身搏斗,足以敗懷個人及家族名節.清制縱奴欺主辱良家子名節,與逆倫同列,長吏連坐.激起民變,人頭可以落地.彼時政要家長,十九皆舊派(新派之新亦在口頭,否則民黨元老贊宋慶齡貞德,林彪辯葉群實系處子,果何意哉?)縱二十年後,沈崇受辱,反響尚大於聞一多遇刺.楊海龜若真受舊派指使迫害新人,必不致公然冒犯舊派基本價值觀,斷送一生事業(開槍者所受待遇遠優於楊氏).極有可能,楊氏為此案唯一表裡如一真實新派,未能體會華民放射性潛規則,始有此舉.可證教育不足以增進政治判斷力.彼之生平,足可為職業中產婦解三位一體說腳注,竟受同性先驅者之累,名既裂矣,身敗隨之,悲乎!民初之多姿多彩,正以其系歷史錯位期,不能善用錯位期多重價值觀而敗事者,何獨一楊氏?
