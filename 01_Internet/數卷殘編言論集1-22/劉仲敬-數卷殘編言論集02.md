# 數卷殘編言論集 2

Original text

劉仲敬文稿站

下載地址：
https://drive.google.com/file/d/0B6VtpLwvLom7RHhjamJhSjMwZDg/view

### 大彼得之富強速成術
斯密謬贊大彼得片面興軍為上智，足證歷史智慧出自經驗，無此大賢亦迷。以吾人後見之明繩之，大彼得實為「第三世界現代化學」開山祖，無史可鑒，錯謬自多，陷後王於困之最習見者，為彼之「北洋艦隊主義」。彼意維持傳統社會以存己威，並立平行隔絕之新軍以競列強，民愚而國強，兩得其便。後王好法其道，亦有同種私心驅之。奈何不如意事十多八九，腳踏兩船者常先落水，彼得唯一長遠成果，為民族精神分裂社會分裂，歐化上層與本土草根永成死敵，幾度相煎元氣大損。新軍餉重，傳統社會不能支，君主由慈父家長變為惡魔敵基督。而孤君無社會網絡支援，終不能勝西歐，君相持新軍自命巨強，橫挑鄰邦，及真相暴露，咎悔晚矣！俄日土覆車於此，吾華縱馬繼之，唯恐不速。伊教諸邦復繼吾後，西化政要軍官與草根狂熱信徒之爭，即舊俄開明法語貴族與正教草民信徒之爭重現中東，其根非在教義，而在西化/現代化引發之民族精神分裂。推本嗍源，大彼得諸君之小智私心當任其咎。

### 「客金愁數長安米」之急轉直下版
明季三大師，王船山最重夷夏之防，以為重於君臣之義，若「即令（恆）溫（北伐）功成而篡，猶賢於戴異族」者。曾左皆船山粉絲，左尤激進，少年得意名句「客金愁數長安米，歸計應無負郭田」直言東虜居中夏大不易而欲歸無地，將如錢牧齋之「千秋悔入關」矣！此即「利用詩歌反黨」而「情節極為惡劣，實屬無法改造」者。未幾洪楊軍起，彼竟難耐其流寇作派，反覺恭王文祥郁郁乎文，吾儒中人，乃銳意代客金數米矣。可見教養異雖政見同亦難共事，蕭伯納創費邊社，亦曰文人左派勞工左派好相煎，不如分立，亦此意耳。妙處在於言激進革命者皆文人，彼實如錢左以激進為修詞術，未料革命不利於己也，臨事多如好龍葉公左文襄公直投反動陣營。地道勞工工會不解文人花頭，自始至今為清一色修正主義改良主義大同盟，馬克思與保姆私生子即在其中，令人氣煞。唯一立場堅定者，拿盧布之吾黨先進也。

### 東廠之小伎
12。12余發「大彼得之富強速成術」，立遭屏蔽。移之吳思文下評論中，未幾本文屏蔽亦除。今發「客金愁數長安米」，舊戲再演。余於黑籍素以為榮，所謂購我頭顱十萬金真能忌我亦知音也，且戲言吾國文人大幸，絕無落魄至全無讀者之危險，有國稅為吾養東廠為最後讀者，此亦先進性之體現。唯不解禁於本文何又寬於評論，且匆匆撤屏，一若畏作者發現，而終難免於發現。東廠之威固當若是之怯乎？

### 封建主義自然經濟/奴隸制度商品經濟
吾史有無生產性奴制，頗可懷疑。商周社會大率如詩經七月：農人勞作奉貴族，貴族講武衛農夫，此封建主義幾無貿易存在之必要。奴隸與太監伎妾皆皆奢糜消費產物，與大規模貿易同現於「王朝末期資本主義萌芽」，早期反少見。希臘羅馬皆起於貴族制，漸入民主，共和盛期小農居人口十之九，公民常德出為戰士入為農夫，貿易亦少，亞力斯多德加圖革拉古辛辛那圖皆主共和農本說。及貿易大興，資本家蓄奴產經濟作物，利大於小農自產面包，奴制始大行。其經濟後果為面包仰食海外，政治後果為民主衰寡頭富豪執國柄，終至東方專制而後已。普林尼哀詞「大地產毀吾意大利」即此意。近世美南之棉奴制巴西加勒比蔗奴制皆賴國際貿易經濟作物為呼吸，亦有乏面包立寡頭之惡。要之奴制之生存條件遠較封建自然經濟復雜高級，大規模貿易最不可少，甚少可能為文明初期，一如病毒不能自存，必生於寄主進化產生後，絕非首批誕生之生物。吾社會史官書拉雜燒之可也。

### 英帝海盜八十年
人類諸文明能自始即不用奴者唯西北歐，近世唱廢奴亦以英帝始。維也納和會卡色瑞爭廢奴，列強皆拒。歌德以此為超級大國偽善霸道之證，其理論除人名地名外，與嫁揚基之北大反美生全同。諸君何妨對讀愛克曼「歌德談話錄」與余傑「勇敢者游戲」。而英之教會社團導於先，政府從於後，於1820年代先廢本國屬邦奴制，不以為足，耗國幣行霸政，令皇家海軍巡行非洲，見販奴船以海盜絞之。然以公法論，南歐美洲中近東皆以蓄奴販奴合法，奴船者正當商人和平時期行於公海或本國屬地領水，竟遭友邦捉拿問吊，犯海盜者實為皇家海軍無疑也。而各國畏超級大國之威，竟不能較。美洲奴制自廢於1882，英殖非洲一地即廢本地奴制，及大戰，存奴制者僅土耳其屬邦漢志內志（今沙特）及阿比尼西亞，此二邦民族獨立之一效也。英霸權主義海上廢奴凡八十年。嚴又陵時在英，嘆曰：見英吉利除黑奴，知其公理日伸富強未艾，憶吾刑法亭獄之無人理，明以降教坊象奴諸無道，造物有大仁，此種固不宜興。而嚴又陵所謂無道，以今觀之，真小巫耳！

### 功能團體選舉制自傳
余私生子也，母拾邁斯特之唾余，誕余維也納陰溝。共和黨厭吾之首，君主黨惡吾之尾，自由派唾吾之面，社會黨踹吾之臀。余如瑪麗花郡主賣笑諸歐，待恩公天降。大戰亂綱常，諸歐多浴血。海軍上將霍爾提屠赤黨篡國柄，彼亦舉目無親與余等。卡爾陛下受自由派包圍，不直吾等，普選實利草根，左黨重來將軍安歸？故將軍唯余是賴，余乃衣錦入布達王宮矣。佛朗哥元帥薩拉薩爾博士與上將同病，亦以卑詞重幣迎余定國是。蘇哈托全斗煥求經，余復翩然東度營三窟，不復憂胡安卡洛斯翻臉逐余也。余陰溝中人，得食即足，豈能介意黃白耶伊？亞東尚有意外之喜，華之赤黨竟欲包余為伎妾，坐食港之膏脂，余殘花享榮顯，尚復何求？

### 民主之逆向思維
民主有正逆二道，遵循多數保護少數，正道也。清洗敵派使之由多變少，逆道也。政治迫害與人類同壽，然以減少敵黨投票數為目的，創自克林威爾。查理去五議員事敗，合法君主踉蹌出京若竊賊。而克氏一舉逐數百議員，余者僅數十，「犬亦未敢出吠聲」，意氣洋洋爭高根低根大端小端之國教清教徒，唯知道路以目。此術羅伯斯比爾督政府拿破侖皆效，幸普選未開，倒霉僅代議士耳。十九世紀末，普選漸廣，清洗敵對議員一變為清洗敵對階級民族，洪水滔天矣。布黨毛黨希特勒米洛瑟維奇盧旺達布隆迪之偉績昭昭在人耳目，論者必曰「反民主」，余愛民主更愛真理，斷其與全民戰爭同屬民主化副產品，不守立憲正途之報，絕不見於受命於天之家長君主國。約瑟夫羅特懷哈布斯堡帝國亦由此。此逆道若延及未來，吾華甚易為大德大俄之繼，中亞當為薩拉熱窩之繼，隱憂之大，尚難言也。

### 段執政禮佛與南泥灣史
段執政衛隊殺人，彼傷清名盡毀，終生禮佛懺悔，而身後之辱百年不滅。販毒掩護軍三五九上將狂言殺二十萬保吾黨二十年富貴，言出即踐，而吾三尺學童尚誦南泥灣護毒軍光榮史。人之賢不肖有過於人猿之別者。春秋責備賢者嚴若斧鉞，而巨凶虎漏鯨飛，莫敢誰何。吾文人欺民之罪上通於天！吾凌善奉惡民族應有此報！造物有知，此種固不宜興！

### 玉帳牙旗駐上游，安危應共主分憂
甘露之變，家奴劫主，王賈兩相誅死，二王八司馬流煙瘴，朝堂空，正人盡，群貪慶，文宗幾不免。賴王茂元節度鳳翔，勒兵待變，劉從諫興師上黨，飛章護主，唐室始得苟延。李義山「玉帳牙旗駐上游，安危應共主分憂，竇融表已來關外，陶侃軍宜次石頭」即詠此。戊戌之變德宗亦危，劉坤一「君臣之分已定中外之口難填」竟阻廢立。三公帝制之忠臣也。皮若切特篡智利，三軍司令施奈德護祖國百三十年難得之憲政大業，橫死同僚之手，今巴總統之父時將空軍，亦以護憲囚死。吾鄧上皇垂簾亂命京師浴血，徐勤先將京營精銳，不受逆命，隕身無悔。此三將軍者，可謂憲政忠臣，堅毅卓絕舍身報國，論功遠在論政文人上。他日立憲功成，新史氏其毋忘先驅之義烈乎？

### 格萊斯頓之人權外交價值觀外交
外交二道，首曰馬基雅維利現實利益外交，巴麥尊之「盟友無永久，利益有永久」，尼克松基辛格之左拉毛始皇右抱軍政府皆是也。此道古今萬國皆從。次曰人權外交價值觀外交，舍基督教民主立憲國外無存，吾國及流氓列國恨之刺骨。其源亦近，米爾頓斥皮埃蒙特屠新教，拜倫雪萊拉馬丁助希臘，竟改國策，此威爾遜卡特默克爾之星宿海。而巨川匯成，乃在神學家格萊斯頓。彼之首爭，即以基督大義斥巴麥尊鴉片之師，以為吾英子孫百世之羞，幾倒巴閣，以致提前大選，巴以四點四之多數免黜，勝陳水扁未幾，而吾華四千年聲教，毀於人權外交之功敗垂成。人權外交必嚴己寬人自棄強權，格氏四受大命，當英全盛，其業績為內助「愛獨分子」得國而自裂金甌，外壞扶土耳其拒俄南下之百年大計。愛國派迪士累利張伯侖痛心疾首。而神學大師格氏自若也。彼曰愛爾蘭巴爾幹素受壓迫，以基督天眼觀之，彼民與華鴉片鬼之靈魂與吾同價，安可以不義加之？帝國大業安能與基督天國較？無獨有偶，今西方人權外交，多由不諳政治功利而虔信基督道義之草根民眾推動，德高智薄若卡特之信徒政客執行。親華友人多奸商及尼克松輩有才無行者，皆草根疑為無德不忠者。此種民意僅於立憲國能成國策，故金太祖毛始皇鄧太宗死且不解，否則韓戰不生台事不壞矣。今吾外事文宣皆蓄意漠視草根基督徒道德感情，以為功利計算足以縛之，吾外交之敗十九由此，以自欺亡國亦非不可能。

### 羅薩斯迪亞斯之反帝新權威主義
一、
拉美多亂政，外資執國命。文人多有唱強人反帝救國策者者，真能貫徹此道，首推羅薩斯，成就最偉者，莫過迪亞斯。羅之民族復興黨以高喬牧民為骨幹，迫害城市精英，以大刀砍細白頸為藝術性享樂。然鎮阿根廷二十年，竟創十九世紀空前之政治穩定經濟發展期。較之陽號立憲實為寡頭政變國之傳統，頗有認羅黨為實心救國而手段未周而崇拜者，英僑作家赫德森即在其中。羅屠人久，難胞若李柱銘泣秦廷於諸歐，英法動於清議，乃興基督教文明價值觀外交之封鎖制裁。羅軍內變，獨夫走死潘帕斯。而流黨歸，寡頭政變粉墨依然梨園舊人。20世紀庀隆正義黨步羅公後塵，終局亦同。而今基什內爾家族躍躍如也，觀者不免太息國民性即命運也。

二、
迪亞斯從反教總統胡亞雷斯起家，雖以兵劫國，實有救國綱領，內容與李光耀亞洲價值觀全同。經濟奇跡近四十年，諸歐皆服，拉美多羨，雖康南海亦崇拜不已。墨為大國，樹績之難李氏尚難比肩。羅`迪皆以愛國自強反英美為詞，詆流亡者為民族敗類帝國走狗。「墨西哥離天主太遠，離美國太近」之名言出迪氏口，今之左派愛不釋口。而流亡者以美為庇所，朝夕望迪之亡，亦為事實。迪終以假選舉惑民而不能控陳水扁式意外，召亂自亡。然獨夫之禍，亦非立憲之幸。革命制度黨擅政七十年，今雖釋權，民粹全能領袖之風固欣欣然也。唯一可持者，反迪革命之「不許連任」尚能踐言，危而未傾亂而未焚。可知去獨夫似難而實易，樹立憲似易而實難，卸責列強，雖非無據，終有掩飾自身弱點之意。文足拒諫智足飾非，此反帝愛國論足為民族鴉片之可危也。

### 雇佣兵國家二世而亡
民族非人群，必有伯克所謂上念高曾下及玄元之無形契約始得存，此約之力遠在任何典章制度之上，犯之者無疾而死。此非人類殘破理性足能致之，端賴宗教傳統，孟德斯鳩所謂「鎮國之二維」者始能活國，吾人仰之而不甚重之，如視新鮮空氣然。西塞羅曰：吾羅馬詞章遜希臘，智巧遜迦太基，勇力遜高盧，獨於虔信神明保守傳統勝諸邦，竟能虜之。此非妄言，純任人智建於理性計算之國，皆有濃厚馬基雅維利主義色彩，極易自殘自亡。羅馬末季文藝復興意大利皆坐此病。近世立憲功成者，無一非信教真民德厚之民。而無神論理性建構主義所立列國，竟皆應愚盲教徒加於無神論之辱詞。即以企業言之，舊號若晉商能久者皆雜儒道，如華為之屬公然言打工意識床墊文化（實意即自由雇佣兵臨時結合最短期算計最大功利），無異二世而亡宣言書。或曰以商言壽過五年不及半，二世而亡已如列寧之「吾政壽過巴黎公社」，何傷之有！然民族若行此道，伊川披發野祭，百年吾其戎矣！

### 新加坡李氏政制論
一、
新島司法實難曰獨立，彼以誹謗罪鋤異己，亦猶赤俄吾國以精神病待政治犯，欲以小智逃不民主惡名耳。然吾甚願彼徑行暗殺，猶稍勝於辱司法清譽而大壞民德也，民德壞百事不可為矣。凡司法奴性生根，習於行政利用之國，縱行民主亦難逃民粹-強人惡圈。吾官羨李氏之威，然以大國行此道，易為墨國之迪亞斯。此公素為袁項城康南海偶像，迪`袁之初心，亦樂為本國之新權威主義英雄，東亞價值觀拉丁價值觀思想家也。

二、
宗教輿論司法，國民白細胞，四維八德禮義廉恥盡於是，養之不葯而愈，壞之秒費千金不延寸命。韓台獨夫暗殺如折骨，元氣未傷，立憲尚易。李氏陰柔政術如日用放射，造外表光鮮元氣喪盡，不能離保健師半步之廢人，苦命實過於不講衛生鄉愚。偽民主以紫亂朱，立憲之賊也。

### 立憲之草蛇灰線，民主之循名責實
一、
希臘所謂民主，較吾人之直接民主更窄更極端，抽簽任官是也。雖普選亦為半貴族，以伯利克利功德巍巍，連選連任十將軍，累受民主派攻，幾不保家室，蘇格拉底死於民主派政治司法。亞裡斯多德尚贊雅典民德穩健，以公民大會少有重分土地，陪審團少輕易成法。可知田無定主國定法幾為民主常態，無怪乎柏拉圖理想國為貴族制。茅君於軾聞法革命而長太息，苟逢希臘民主之盛，必將中風厥倒矣。加之憲制多變，內戰革命之頻除佛羅倫薩外冠絕全球，點敵黨天燈照路貴族民主黨皆優為之，實非胖海鴨小市民樂居之地。而彼於蒼黃翻覆之間，一代之文教學術遠勝他邦數千年經營，余亦如顧准未知宜頌或當責。言立憲者多以穩定為優，率舍反面教材而以羅馬為宗。

二、
羅馬憲制如其官書官稱——元老院與羅馬人民，明言雜貴族民主為之，其最大優點即由歷史傳統自然生成，如近代英憲不成文。西塞羅馬基雅維利皆以羅馬為混合憲制穩定性高之證，後人多從。故近世立憲無一純任民主，皆混合制，俗語「民主不民主」實指「立憲不立憲」。英之代議法之間接選舉本有增貴族因素節制民主之意。普選大行，司法獨立憲法審查更顯重要。此制為封建司法多元之遺產，希`羅城邦皆以司法附庸政治，蘇格拉底式審判為常例。歐陸絕對主義復興羅馬法，幾毀司法獨立，賴英之保守為避難所。而英之國會無所不能，亦害司法。如「剝奪公權法案」，其制為「張三應死，不得以他法寬之。」議會多數即可執行，長期國會以此殺查理大臣斯特拉弗德。此制與英王之沒收財產權皆賤司法人權為芻狗者，以其久不施行，人多忘之矣。

三、
費城元老必立成文憲法，意在矯英憲弊，司法獨立違憲審查始入正軌，上述二惡法絕不能行於美土。然此道大行實多20世紀全能國家反面教材之功。如德之憲法法院裁定：司法審查不限於基本法成文者，基本法所出之無文默喻之自然法高級法亦為憲院依據。波蘭憲法：諸歐文明之源——基督教文明價值觀亦司法審查基礎。司法之威，遠超美之高院，已達歷史顛峰。此種立憲觀念，以憲政限一切權，包括括人民權力，否定絕對主義主權者不分權之說，於自然法傳統價值三致意焉，故近於西塞羅遠於盧梭霍布斯。後之唱立憲者，慎勿與民主淆。

### 夫子惡紫所以亂朱
夫子惡紫亂朱，惡鄭聲亂雅，惡鄉願亂德。生今之世，何以待納粹遺傳人種學，蘇維埃精神病學，毛氏大民主，李光耀毀謗罪？或曰：夫子困於陳蔡看守所，以「惡攻領導無法管教」毆斃，陽貨受官費赴加拿大孔子學院講學，吾之軟實力震諸歐諸美矣。

### 黎黃坡之悔，梁任公之怒，中華民國遺民之痛
吳景濂夜造黎大總統，指羅文幹貪賄，黎信而囚羅。梁任公怒諫公府，黎氏亦悔。彼固未悔害張振武，蓋黎以張欲殺吾，惡人當鋤，羅受誣害，吾枉作昏君矣。而任公之意，張氏羅氏善人惡人不足惜，吾惜法統耳。兩案皆總統違憲，以行政踐踏司法獨立。立憲唯法為治，壞法則唯力是視。武夫草頭王尚可，黎氏固絕無槍桿，純依紙上約法權威得立者。彼竟自壞約法，尚望久治乎？未幾，直軍驅黎，吳景濂以賄奉布販曹錕居大位矣。黎氏雖庸人，究系末位依法合憲之總統，民國法統重光之望，系彼一身。黎敗則憲政敗，佣兵執國命，民黨絕望於護憲，竟自貶於武夫之列，引俄入室自掘墳墓。此後舍黨治無以收殘局，國失正統，各派皆依惡鄰求兒皇帝，吾民之慘報實種於此。黎氏卒，章炳麟吊，挽詞曰：「繼大明太祖而起，玉步未改，佞寇豈能幹正統。隨五色國旗俱盡，鼎湖一去，從此譙周是勛臣。」自署：「中華民國遺民」。

### 靜庵之哭，知堂之笑
王靜庵論馬學：廢一國私產，其誰理之？委諸官吏，則官富，產安得平？馬敘倫諸教授唱籍沒滿貴族古物歸公藏，駁曰：私產可奪，館藏能安否？諸君欲存之古必拉雜待焚矣。民黨籍廟逐僧興學，嘆曰：以進步之名掠財，後之大力者亦當以同道收校產矣。農會民兵自設公堂殺葉德輝，實開土改文革群眾專政先河。王氏乃以「義無再辱」自沉。吾人後見之明，唯驚王君卓識之神，未悟何以遠見者多保守派。知堂笑王無事生非，革黨何害於汝，己則親受民黨毛黨兩重改造，乞食（非比喻，真厚顏求口糧於素昧之晚輩）文革，速死不能，全應自言「壽則多辱」。實則吾國進步文人之歷史地位絕似周興來俊臣，請君入瓮於始，以身試瓮於終。後人知其焚身之慘，忘彼縱火有分。天道無私，可不畏哉。

### 錢謙益陳寅恪之被強暴情意結
牧齋固學杜者，極重溫柔敦厚之旨，易代則死虜丑虜不休，似積怨過於張蒼水諸人，明遺民清高宗皆以彼為兩面人。實則彼為東林領袖，熏染儒道深入骨髓，豈無動於名節？觀其入清避祿，接濟明師，實難偽致。降清唯出怯懦，而儒生素持受害者同罪論，臨危不死之文人受奸未死之婦人皆如輸血感染之艾滋病人受害而不敢求直揚私。唯其如此，毀我終生名節之恨更毒，報復社會亦非罕見，僅以詩文罵賊實屬超級忠厚，何偽之有？此義唯陳氏能發，蓋其身歷強暴與牧齋同。屈平以降，文人香草自局妾婦，以時君為良人。「低垂粉頸言難盡右袒香肩夢不成」，「曾與漢皇聊戲約哪知唐殿便要盟」，心跡已明。彼所長本在門閥時代，尤重制度史。竟棄之作文多史少之柳傳，內容柳少錢多，代錢內心設想之詞尤多，幾與自傳不分，此與牧齋晚歲罵東虜詩絕似。今文人好柳傳，其心亦同，實非重史。

### 書「阿羅民主不可能定理」後
民主素遭濫用，幾於無所不指，樊君所重之阿羅定理，實為完美選舉不可能定理。依集合論，民主為立憲之子集而非全部，普選又為民主之子集。大可包小偏不概全，立憲有賴於選制者猶保健之於戒煙，遠不如歷史民德民情（先天遺傳體格）為重。英美選制簡陋者多，宜乎為伊朗所笑，而以立憲視之，伊之全能無責領袖凌三權上，已屬癌症末期，日注嗎啡亦當，尼古丁雲乎哉。雖然，戒煙普選之小改良亦愈於無為，豈知真有無良煙商引此為詞，誣勸戒煙之善士別有用心者，毛黨力阻普選即此類。然港之泛民不甚重毛黨再三侵奪司法獨立，亦大不智。以立憲論，普選延遲尚為小害，北廷陰柔之釋法，置終審於虛位，恐為廢英司法遺產之漸。尤可憂者，港法院之資質向在台`京上，而吾國通司法憲政者遠少於明民主憲政者，未來或當陷拉丁式公投行政集權制，考諸前史，最能防此者即英式司法。今毛黨以小智壞之，殆所謂罪高浮屠，死有遺禍者，思之氣結。

### 輸血一滴，放血一斗
無中不生有，小伎難逆大政。奧運令貨幣出籠，如猛虎下山，而升息引民蓄入籠，如小兔進洞，其效可知。奧運一時之害尚可忽，而兵備十數年內出血，深可畏也。工國不畏備戰，德之染料化為炸葯，美之車廠改造吉普，反有去蕭條之效。西班牙式經濟以服務業為利源，海道絕客流荒，再欲平衡預算實為不可能之任務。欲如國府可持川米養軍公教亦難。彼時之守法飢寒，投機暴富實由吾國無力支持現代戰爭，要害物資技術仰給海外之自然結局，迪克西邦聯末路亦如此。朱自清聞一多輩素受士林重望，日忍小販之辱，名節芻狗廉恥道盡，民初盛世詩酒陶然亭下，聲影秦淮河上，殆如東京殘夢。彼之不戀殘生久矣。而於此尚欲偷生尚能冶生者，多不甚重名節。毛黨竊國，士林斂手，實以抗戰創深痛劇，疲弊唯求安臥養傷，他非所計。吾國民德之壞，亦由習於動物性生存之歷史宿命逼成。一誤安可再誤？

### 威靈頓嗤曰：「彼固下流人也」
國府收東北，籍日僑產逐還本國，其意與捷克逐蘇台德德民同，皆以出身而非以個人行為定待遇，可謂輕度極權主義癌前病變，19世紀自由主義所不能忍。而日人感蔣公長厚，此系橫向比較毛黨及本國之必然感受。反法盟結，拿破倫逐敵僑，未敢籍產，已為諸歐清議不容。威靈頓嗤為下流，夏多布裡昂華慈華滋雨果皆以害法蘭西榮譽。可知19世紀之下流人盛德非20世紀長者所及。蔣森博士不直之「為跳蚤分等級」真今史氏急務，否則滿目跳蚤，夫子春秋筆意無所用，吾之審遺又弱一個，寧不哀哉。史家霍布斯鮑姆嘆曰：「20世紀文明價值急劇墮落，吾人久已習於先輩所恥之野蠻。」而史學價值正在此。人為習慣之動物，身居地獄自命天堂固常事耳。民初立憲未全廢時，段執政殺數十人竟身敗名裂，後則數千萬芻狗耳。曹氏篡漢奉漢裔至魏亡不免賊名。後王例屠廢帝，唐太宗奸嫂屠侄，人皆見怪不怪。余不免為拿翁段氏曹公悲，何不投生今世，取仁名易事耳。

### 國家綁匪主義再起源
國家劫民為質，於人類史多次發明，吾國列朝皆優為之，唯西北歐能暫絕之。再起源之勝廣為威廉君臣，劉項為列寧戰友。德師入比，劫元老長者，脅比民從。此現代國家節省冤案誣告費，坦然自居匪類之始。彼之辯詞即吾民耳熟能祥之目的手段論，唯絕不用於本國，涉及人數多為個位。列寧之「大規模取人質於近立憲民主黨及軍官階級」為內站勝利一大助力，亦有盪平中間階層之神效，社會革命不完亦完。唯契卡初創，諸戰友束手，獨捷爾任斯基曰：「吾不避臟活。」此足證歐風未盡滅。毛潤之梁山弟兄無此臟活意識，劫質為財，更下一籌。金朝則劫質充諜校教員電影演員，所謂父殺人子必行劫。

### 托勒密國家社會主義
一、
韋伯雲國家社會主義與東方專制互為表裡，以托勒密埃及最精。其道實無難，官商包賣必需品耳。埃歲入大於地中海其他國家總和，田糧水鹽氣皆國有專賣隨意定價，後世唱國有者竟漏末項，坐失巨利，此非少讀書之過哉？稍存民主之邦難享此利，羅馬必需品社保包糧油肉豆競伎，累國庫不下戰費，奧古斯都公款鑿山引清泉，民主煽動家責其不免費供酒，堪與德失業者報銷嫖資輝映古今，氣煞東方順民。羅之競選日費千金，政客運非洲異獸博平民一笑，破家者累累，凱撒亦在其中。望埃王富厚尊榮若天人，視使埃為美缺，能退埃王紅包唯加圖，竟傳為奇談如海瑞種菜。而結局如培根「負重之騾不為善戰之獅，順民雖眾不敵自由人」。羅馬征西之敵，皆共和邦或貴族封建國，用兵過二萬即為大戰，坎尼覆二軍未及此數，通國皆震。阿萊西亞凱撒六軍盡出，彼自負古名將所無，亦不及埃常備軍三之一。亞力山大科學之都，軍器船艦甲天下，而羅馬征埃最易，幾如警察行動，水陸洞開，巨艦雄師聞警先先降，末路王孫唯知財色賄敵。聚財養兵之效固若是乎？

### 二、
及羅馬奴隸代小農順民代公民元首代共和專制代元首，費邊三軍化為凱撒九軍尼祿三十軍戴克裡先六十軍，戴朝支出較共和末年百倍不止，非國家社會主義不能瞻國用，征服者徹底屈服於被征服之東方專制矣。兵多財厚而民益弱。哥特數千焚略雅典，從容度多瑙北返，達西亞伊利裡亞色雷斯馬其頓亞該亞五行省十二軍四百萬順民，引頸受戮而已。追思共和雅典丁男七千三覆巨寇，真不知人間何世。羅馬陷日，兵民存金遠多於坎尼之難，阿拉立克之眾與漢尼拔相若且無母國，而君臣賄敵自斃與埃及同。此東方輸出專制之古典版。未知秦暉君之今版可否有愈前人。

### 言必稱希臘之例
帝國，專政二詞混淆是非幾與封建，專制同，非言古典史不能去望文生義及惡意掩飾之弊。帝國本為雅典帝國之帝，猶儒家「王霸之辯」漢宣「雜霸王道」之霸字，絕無有君之義。斯賓格勒言歷史形態學，以貴族封建為草昧青春，商周荷馬中世紀也；百家列國為壯盛顛峰，春秋雅典近世西歐也；帝國大統為屍居余氣，秦漢一統羅馬末季未來世界也。希羅歐美之東方專制論實為青年文化初見老年文明，誤為地方現象，不知己老亦當如是。日耳曼受天明命，當合社會主義軍國主義於一，開末日帝國大統。此言出於魏瑪，真鬼使神差。列寧「帝國主義論」沃勒斯坦「世界體系論」伊戰親美反美之「美即新羅馬帝國論」皆出此脈，其意征服者將頹化為坐食貢賦之寄生族，民主衰寡頭盛，一如羅馬棄共和入專制。吾國論政十九張冠李戴，此言不稱希臘之報。共和本為動態進程，非一勞永逸可坐享者，此類危言當以忠諫視之。至於專政獨裁古典今語皆一字，獨吾文譯為二詞，且顯分善惡，人皆獨裁我獨專政，妙哉妙哉。

### 自由雇佣兵之愛國王，文人之愛民主，亨丁頓之綠色起義
托克維爾曰：轉型時代，有以民主為詞謀權勢者，彼之愛民主如雇佣兵愛國王。文人多以虛榮為嗎啡，愛民主之心與「吾即先知先覺民主斗士」之自我陶醉難以分割，此類文人易受民主後之幻滅。近世民主起於西北歐工匠小市民，始終不改祖傳之誠實勤儉淺薄愚昧，目文人為浪子狂夫，亦為文人視為市儈小人。雅典平民害蘇格拉底，田納西民主反達爾文，此皆沉默多數之愚昧本能。故文人真可持者為自由，為立憲，而非民主。普選國家尤有亨丁頓所謂綠色起義，即西化有教養之士大夫政黨不敵草根民粹本土政黨，民調支持前者，普選支持後者。1936羅斯弗1948杜魯門勝選皆顯例。土耳其政史為草根親伊教黨勝選-西化軍人反撲-草根黨改名再勝之循環，今泰國他信黨亦如是。台普選藍黨必民調領先三成始能平手，少此必敗，足證不讀書報民調不及之無產階級全在綠營，陳君水扁真勞民領袖。自認有功民主當為國師之李敖，難忍愚民愛待頭馬市儈陳忘吾大功，竟投赤黨矣。而西方文人好左，亦由市儈社會（即市民社會資本主義別名）重裁縫輕吾，虛榮受傷。赤黨終為文人小團體，自號勞民黨，不能得勞民選票，潦倒而已。然亦勝於自居革命功臣。

### 更容一夜抽千尺，別卻池園數寸泥
90末，秦君「市場——」，金君「蘇俄——」與何清漣袁偉時同入荒原文叢，余傑摩羅朱健國入黑馬，謝泳初試啼聲，朱學勤作「思想史上的失蹤者」，笑蜀編「歷史的先聲」，哈耶克波普爾入「自由主義譯叢」，衣被天下。躬逢其盛，真有華滋華斯「人類重生」「如沐天堂」之慨。十年如幻，唯見政風民德相競急下，昔以志士自許者，多有昨非今是，盡智從龍，才高於毛黨土幹，廉恥尚不及彼者，士人清望掃地已盡，縱天幸可邀，恐亦難有80末風行草偃之效。幸秦金袁何謝朱余傑諸君志節霜雪，足為民族種子，天下若有可為，必種因於此。

### 烹弘羊，則雨
漢武亦自我作古者，百代皆行秦政制，雄主言大國崛起者多用漢武商弘羊之國家社會主義以豐府庫，後之新莽韋堅荊公皆商大夫學徒。儒生則以鹽鐵均輸平准為「有聚斂之臣，寧有盜臣」之反面教材。漢武破中人以上之家，盡文景儲備，減海內戶口之半，卜式長者猶欲烹弘羊，而商大夫固知儒生理財術無非背誦「百姓足君孰與不足」，歸於勸君節用。雄主橫向比較，自知生財好貓為何人。彼未料者為「誅成濟以謝天下」，「君主鋤作惡工具收作惡果實」。官商之間本無平等，漢主目商大夫之功不異蔣經國目竹聯幫主。今日揚威奧運耀兵台海，非商大夫任總裁不能實府庫，一日高克師潰蕭牆禍起，替罪羔羊頓成緊俏，健兒無糧百姓飢寒，萬方有罪在君一人。弘羊韋堅阿合馬桑戈劇本全同，武帝明皇忽必烈之崛起賴彼支持，功成則烹聚斂之臣快小民。今專制詔獄義和暴民，集於毛黨一身，任氏列祖昭穆其將不血食乎？

### 為問青山綠水，能禁幾度興亡之汪兆銘再論
一、
汪氏以醇德清望冠絕當代，黃公度「一家遺事君知否不為兒孫買美田」移於彼一生絕無慚德，章炳麟即以論德大總統當虛位待汪，而汪竟輕辭爵祿，高風峻節，入獨行傳無愧，豈無資格笑貪官。於民黨法統，孫文文集遺囑實出彼手，身受先總理托孤寄命之重，視民黨如武侯視後主。彼預見中國非三十年不能自強，兩敗必利蘇毛，可謂法眼無差。彼已自知遇刺後壽不及十年，為己身求安樂厚養何難，而必為孤注者，亦有白帝城情結，不作最後救黨努力，何面目見總理於九泉？

二、
蔣氏還都，以汪為總理叛徒辱其屍，而汪固以蔣為真害民黨者，彼以軍挾黨已屬篡權，急於速戰亦有私心。和平建設必阻彼領袖夢，訓政必以民黨法統，總理遺囑利汪；憲政必行民選，利文人黨工，軍人唯食祿待退休。唯用武急始能排汪胡，唯全民戰爭始需全民領袖，全黨全民始能忘其得位不正。無抗戰民黨內爭難止，蔣縱得位亦難固。固抗戰過早，最利蘇`毛，而蔣亦不無小利，民黨之唱黨權者，黨外唱憲政者皆受害。戰爭自希臘至今必利集權，軍人尤需國危始能逐文人自代，汪蔣皆心照也。

三、
民黨兩線作戰，海道援絕，以德之強，猶不能堪，農國強支，如病夫舉鼎，其志可哀，力實難繼，黃金十年建設成就，透支已盡，賴美之援，僅能幸勝。而國內工農皆破，中產盪然，與一戰後德俄全同，此種社會經濟為各國史家公認：即魏瑪`臨時政府所以喪邦，極權主義虎兕出柙之主因。凱恩斯曰：通脹即籍產，布黨先驅之勝廣也。凡一國生產力不能支大戰，終不免飲鳩，此固非熱血高調能濟。亂世民窮呼救星，最便獨夫野心家，獨夫無需大才，剛狠過人，無婦人之仁即可。而自由主義立憲之道，則如儒者積德百年而可去殘勝殺，固不取兵火蒼黃之以暴易暴。

### 郭泉新民黨，姚嘉文民進黨
據紅色分割線http://aprcesiblog.com/post/227841/464563，郭泉自組新民黨。此事與姚謝諸君自組民進黨，蔑戒嚴極類似。蔣經國廢戒嚴和之，為民黨留後路，今日始能有馬英九。吾君臣為蔣氏乎，為朱成虎十億玉碎乎？吾輩當如哥德見法共和軍於瓦爾密：歸語同仁，吾親證歷史在生成中。

### 北一輝反帝理想主義
大正昭和間，日本熱血志士，絕望於議會清談館之無用，官僚財閥之禍民，白種殖民之凶焰，思出其位以救世者，多奉北一輝為宗師。彼之大綱如下：階級斗爭為人世基本動力，唯不限於國內，英美即世界之大地主大資本家，有色人種勞民也，唯日本覺醒最早，足為工會斗爭委員長。中華民國阿附英美，為有色人種之工賊內奸，本國元老重臣，與財閥利益共生，多受中國賄買，使日農家子弟鮮血購得之滿洲青島，拱手送還搭便車之中國。此二者為階級斗爭之近敵，必當先鋤。斗爭主力，唯在犧牲最多斗志最盛之日本農家子，下級軍官及士兵為彼大本營，救國救世之大命，已降彼肩。財閥選舉不利寒士，「下克上」流血必為歷史助產士。2。28之難，為此論實習，西園寺公`岡田首相廢置，自是政要無敢逆青年軍人者。北一輝人格純潔不蓄私財，而若規犬養二相以下受中國賄，欲撤兵滿洲亦有此事，桃李無言百舌莫辯。於是敢死農家子流盡各國血。今尚有辯其有功於殖民地解放者。

### 草坪剪草機政治
政治犯無論左右，智勇必在民族平均水准之上，故任何鏟鋤標准，皆為由民族基因庫刪除良種之家畜馴化實驗。斯賓塞曰：法蘭西佳兵數百年，無異良種絕育，法人丁男身高均數，日益低於諸歐均數。體魄較智勇尚屬余事。吾族之馴化實驗，無疑為人類規模最大歷時最久者，極可能產生奴性特出種群，一如黑人之田徑特出種群。思之秫然。
