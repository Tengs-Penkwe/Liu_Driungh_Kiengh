# 數卷殘編言論集 13

Original text

劉仲敬文稿站

下載地址：
https://drive.google.com/file/d/0B6VtpLwvLom7RHhjamJhSjMwZDg/view

### 項王恥渡烏江，韓侯甘居胯——評《史記》
封建之制，文武同流，禮制軍制，初不能分。貴族傳統及其「榮譽、責任、信仰」，互為表裡。禮崩樂壞，自軍制始，次第牽動全民。

管子變法，「秀民之能為士者必足賴也。有司見而不告，其罪五。」

繆公伐晉，「野人嘗食馬肉於岐山之陽者三百余人畢力為繆公疾斗於車下。」

趙簡子伐范氏、中行氏，「上大夫受縣，下大夫受郡，平民得為士。」

此皆封建將崩而未壞，世運將轉，平民將興，新舊雜陳，鼓盪相激之兆。伯利克利時代-文藝復興時代皆有貴族解體背景在，文明青春黃金期幻覺之一，即在自信精力無窮、盛世秘訣已在掌中，不知己身有賴於若幹歷史既成前提，非可久存、無從復制、人智難及。

此刻戎務，尚守禮制，競技為先，仁義是尚，不以成敗為核心價值。是以宋襄微弱，仍居五霸，褒其義重於生，究系禮樂幹城。秦繆功德巍巍，以殉三良故，幹「始作俑者其無後乎」大忌，受極惡之「繆」謚號，彰其遺惡甚於淫昏之靈、隱。此儒道之萬古江河，當時之「普世」、「底線」論。楚庄復蔡社稷，「不愛千乘之國而重一言」，已得禮樂之精——「懷百工來遠人興滅國繼絕世」，不復夷狄視之，始能與諸夏之君並列，否則其功業豈足比肩成王繆王。

戎以求榮，守司馬法，不禽二毛、不重傷，千乘之國為大，大役「三軍盡沒」，不過數千，三鼓成列，及暮勝負已分，尚有嫌其遷延，乃欲「滅此朝食」者。《左傳》時代之戎務，大略類此。故而當時社會視從戎為貴族特權及榮譽，平民有賢者得入戎行，皆以為榮，不以為累。

名法之士大用，李克入衛吳起在楚商君相秦，「理性建構主義」洪水滔天。「廉潔可辱，愛民可煩」不容禮義廁足其間。「上古以德、中世用賢，今世爭力」，「專制平等主義」進入歷史，以「軍功面前授爵平等」為突破口，歷史怒馬狂奔，「千乘之國」未嘗於「萬乘之國」稍息片刻，直入長平式「舉國總體戰」，所賭者非一將一軍，而系一國丁男之全。軍役之榮耀一變為血貢之恐怖，是以「卒之母」聞大將與卒同甘苦即知卒必死。「任賢」「無類」之「啟蒙主義平等」理想落實為「夫當今之人牧者未有不嗜食人者」、「殺人盈野、率獸食人」。「現實政治」之於「普世價值」已有不能兩立之勢，儒者以「螳臂當車」自況，「寧蹈東海」自任，已開「節烈論」之漸，實有壯懷，非如後世末流「僅責幼弱」。

六王畢四海一，始皇「奮其私智而不師古」，逕以文法吏治黔首，沒路王孫滿市曹，貴族平民界線化為烏有。

於是有「百姓初帶劍」，新新人類誕生。

韓信帶劍，受「王孫」之稱而居之不疑，而不受決斗挑戰，不守貴族榮譽法典，效子路結纓而死，甘居胯下，一時淪為當時之韓跑跑。以舊貴族心理自屬荒謬絕倫，然以平民「成功學」心理，個人（「為天下者不顧家」）發跡變泰（混跡於政治階級）為根本目的，余者不過手段而已，謀大者不計小，目的豈為手段設？

此類思路，稍進半步，即入流氓無產者馬基雅維利主義，「分我一杯羹」。漢家賴此而得鹿。

韓侯一流人物能以正面形象進入民間俗文化，列國鮮見，折射平民化同質化早熟，寒門心態主流化之「中國特色」。

舊貴族項氏、田氏身即政治階級，與國同戚，無所謀於「發跡變泰」「成功學」，起兵為齊楚歷史光榮，豈在「大者王小者侯」？以彼心理，目的手段原為一物，舉義原為鋤秦政、復齊桓晉文之世，若必以秦政、「去禮義上首功」始得求勝，真「帝秦何必又亡秦」也。成安君自居儒者，拒兵家詭謀，亦同此心。於己「求仁得仁」，於敵「授柄與人」。

以義帝繼周天子，復列國之局，非項氏私志，實關東舉義共同綱領最大公約數，所爭者僅在「誰為齊桓晉文」，「西楚霸王」之霸，即「五霸」之霸。漢王即位亥下，亦出諸侯推戴。就法理而言，同於五霸、霸王。

「天下一人」（秦政）、抑或「諸侯之首」（周政），即楚漢間憲法問題之首。

漢高權謀政客，富於現實感，但求得尺則尺，得寸則寸，絕不為抽象理論以現實利益為賭注。「亥下綱領」乃眾霸君相互承認既得利益，為喘息、固位之急，位固而後由近及遠，徐圖進取。

秦政周政下一回合，乃在貫高之謀。漢王辱趙，非張王有罪，殆欲發動葛蘭西「文化革命」「陣地之戰」，確立「天下一人，諸侯不過順民之受寵者」意識，粉碎「諸侯有國，天子乃國際聯盟榮譽主席」舊觀念。張王吾家賢婿，自當配合表演，否則以韓侯勒兵求王且能忍，何至不容恭謹事漢之趙？無奈趙王知趣，趙國公卿偏泥於故事，以為漢之待趙，當如齊桓禮魯、晉文存蔡。於是大獄生焉。

漢家全勝於近畿，漸及於遠邦，乃有吳楚七國之亂、淮南衡山之獄，衡其地望，皆楚地也。秦楚世仇、三戶亡秦、楚漢鴻溝之余燼復燃，吳王詔「孤王六十許幼孫十四皆從軍，少於余、壯於孫者當從」即秦昭襄王長平總動員令「丁男十六以上六十以下悉赴軍前」翻版，「全民總體戰」告別演出。前此之封建戰爭不與野人，後此之帝位戰爭不與順民。舍法國大革命至大戰二百年外，人類無此傾國之戰。

「歷史終結」後，「末人」甚少能維持歷史理解力，清聖祖不信有長平事，清儒尤有「早摧咸陽稱西帝何必鴻門殺沛公」之自作聰明，皆視周秦之變為後世尋常改朝換代，爭位之技術高低而已。設若有朝一日，西歐文人高論「丘翁戴帥不知劫盟軍，據柏林總理府，自為全歐領袖，畫英法為行省，執著於衣錦還鄉何為？」，吾輩即知「歷史終結」業已實現於全球。

「歷史之人」視「史後之人」，如人視群蟻，輕蔑摻雜羨慕。生於游戲規則既定之世，舍個人時運窮通外，不知有他，腹未必實而心常虛，頗有混沌之福，畢生不解自由、決擇、責任之無限痛苦、無限孤獨，其命運於出生之先，已由「歷史之人」預斷，雖有賢聖深謀，不過修正歷史細節而已，遠不及「歷史之人」縱屬無心過客，亦可以其「初始條件敏感性」「路徑依賴」盡翻全棋。

吳楚拒漢，兵車之外，亦有思想之戰。法出三晉，儒出鄒魯，道出南國，墨出殷宋，鄉風宗風，百年不易。長安朝廷意識形態，以名法為內核，至武宣不改，相繼以黃老、儒術、陰陽為緣飾。《淮南王書》則以道家為主，稍取儒墨為補綴，流衍之餘，乃有末流拔宅升仙之說。

「清君側」實質含義，即長安朝廷周天子化，復諸侯戰國式自由，其時關東諸侯召游士、養游俠，原系小戰國殘余。「大決戰」「中國之命運」後衛戰塵埃落定，此後雖有親藩之亂，皆個人或集團爭位，無涉「體制問題」，歷史步入終結。

秦政、或「專制平等主義」可以廢貴族，而不能無權貴。貴族者，以歷史資源而先於絕對君主制而存者，君主依賴性低於文人士大夫，可以殺專制之勢。權貴者，宮廷恩幸，舍君恩無所恃，君主依賴性高於文人士大夫，天然傾向於以「君權原教旨主義」破壞文人士大夫「可持續君權節制主義」，國破家亡出此輩者十居七八。前現代國家，歷史貴族早衰者，無不流於東方專制主義陷阱。華夏距此，通常不過半步之遙，而此半步端賴「無恆產者」儒生一再以「精神貴族」自任。

秦政夷有原則有形態之貴族反對者，實有利於無原則無形態流氓無產者。順民免於列國諸侯征伐之苦，必受率土王臣「無所逃也」之苦。歷史似有能量守恆定理，不容免費午餐存乎其間。

封建已廢，以順民專制主義為國本，流氓無產者與士大夫爭國運，即「歷史的選擇」「歷史必然性」化身。直至全球大春秋時代挾外力降臨，始有重新選擇機會。

「我們通過選擇我們的神明，選擇我們的命運。」

骰子尚未落地。

## 汝穎之士利如錐
漢氏汝南、穎川，間陳留、定陶，故鄭衛之地，地狹民稠為天下冠。衛鎮朝歌，繼殷民最眾，世為鎬京公卿之首。狄亂，桓公遷衛於河南。及孔子，有庶矣之嘆。詩經十五國風，鄭衛居首，「淇園綠竹」，水網沃土，宛然後世江東（此刻江左尚屬草萊），提示文化經濟中心所在。

水網之利，賴於經營，非盡由天。封建之利，斯人斯土，天然利益共生。一統之弊，流官根於外郡，皇朝以地方為天然犧牲品。且夫封建戰爭自有軌則，政爭擾及社會者少；帝位戰爭伴隨飢民戰爭，所過街白地，社會完全解體。故汝穎之盛，蘊於衰周，極於漢氏，後則漸衰。江東之盛，十國耕耘，宋明坐享，其後亦衰。大一統者，燃前人膏脂，取片刻之盛大光昌，終於自焚之術。愛之而欲求富強者，當驗可有衛侯錢王金泉在先，否則不免廢然而反。

清流、黨錮之汝穎，當封建之末帝國之初，炎炎烈烈，風華絕頂，宜其有精彩表演。

聖公、蕭王起家南陽，本根在此。洛陽朝廷生而有諸生氣質紳士血緣，有異於西京布衣君相。其自然偏好：政治傾向寡頭，輿論傾向開明。寡頭則民怨重，開明則士論囂，緩沖地帶難存其間，於是黨獄興焉。

南陽已居權貴巢穴，汝穎當作清流老營。名士者，文化熟極將弊之花，非數百年膏火不足滋養。況乎欲與權力中心抗衡者，必有經濟文化中心為後勁始能久存，南陽——汝穎兩極震盪，類似京師——蘇松，閹黨——東林格局。

清流有論政、鑒人二道，前者陳蕃竇武，以幹政而錮；後者許靖兄弟，以八卦而存。然則士大夫究有天然階級感情，所異者反攻大陸、和平演變手段之異耳。中平五年，陳逸（蕃之子）說冀州刺史王芬劫靈帝，盡翻黨獄，事泄，王芬自盡。越明年，靈帝崩，洛京政變大作，閹黨俱盡，清流名士與武夫爭國本，汝南月旦主人入主樞要。

卓任事於吏部尚書周珌，珌以許靖為謀主，「除尚書郎，典選舉，」「進用穎川荀爽、韓融、陳紀等為公卿郡守」「穎川張咨為南陽太守」「尚書（穎川）韓馥為冀州刺史」，「馥等到官，各舉兵還向京都，欲以誅卓。」「卓怒珌曰：『卓從君計，不欲違天下人心。而諸君所用人，至官之日，還來相圖，卓何用相負？』靖懼誅，奔柚」。

東京末屆選舉所出者，尚有荊州刺史劉表（列清流八顧或八及），陳留太守張邈（列清流八廚），濟北相鮑信（曹公之賞拔者）。關東要津，盡歸清流，和平演變，小功告成，乃行「批判的武器不能替代武器的批判」，「關東有義士，興兵討群凶。初期會盟津，乃心在咸陽。」

此後之事，人盡皆知。許靖兄弟避亂奔蜀，逾牆走歸劉先主，以致為彼所輕。還顧汝南月旦，輿論領袖傲視曹公一流人物，猶胡藏暉李守常目無圖書管理員二十八畫生，不知人間何世。亡命清流之魁張儉海外歸來，銳氣皆盡，從魏篡漢，晚節難保。諸君子以熱血慷慨而衛之社稷蒼生「白骨露於野，千裡無雞鳴」。

### 汝潁之士利如錐——評《後漢書》
漢汝南、潁川二郡，潁、濟之沖，繼鄭、衛之地，諸郡之幅員最小，戶口最庶者。衛鎮朝歌，受大邦殷名族最厚，世為鎬京公卿之首。狄禍，桓公遷衛於河南，間乎鄭、蔡。及孔子，有「庶矣」之歎。詩經十五國風，鄭衛居首，提示文化中心所在。「淇園綠竹」提示水網之盛，宛若後世江左（此刻江東尚屬沼地），地小而富在此。

水利賴於經營，不盡在天。小邦之利，在於六師仰命，經營為己。封建世卿之制，斯人斯族斯土，自有利益共生。大國之難，在於不惜小利，以郡縣為大局犧牲，流官根於外郡，視土著草草。故汝穎之富，蘊於衰周，盛於漢，而後漸衰。江東旺氣，種於六朝，盛於五代，宋明收其功，而後衰矣。大一統者，揮霍小邦辛苦耕耘之遺業，取片刻之盛大光昌，而終於自焚。望一統為盛世之本者，須計可有衛侯錢王金泉在先，不然難免失望。

汝潁盛衰，尚有氣運在。封建戰爭自有規范，政治斗爭波及社會者少；帝位戰爭與飢民戰爭不可分，有如蝗蟲行動，所過皆白地，社會完全解體。封建戰爭止於楚漢七國，飢民戰爭起於赤眉黃巾，東京汝潁當其炎炎烈烈、盛極將衰之日，宜乎有精彩表演。

聖公、蕭王起家南陽，本根在此，其諸生性格、紳士出身貫穿全代，乃有政治傾向寡頭壟斷，文化傾向輿論開放二重性。清議、黨禍種因於此。南陽已成貴戚恩幸樂國而兼權力重心，汝穎當為輿論領袖重鎮，類似明清蘇州-北京、東林-閹黨軸心。名士而能抗衡政權者，必有脫離政治中心之經濟中心為其後盾，亦唯有數百年富厚、風雅熏染蘊籍，而後名士可生。

清議有論政論人二途，前者陳蕃竇武之澄清天下，以幹政先亡；後者許靖兄弟月旦公卿，以八卦而存。然就儒士基本價值觀而言，自有天然親和力，「反攻大陸」與「和平演變」之異而已。中平五年，陳逸（蕃之子）說冀州刺史王芬劫靈帝，盡翻黨獄，事泄，王芬自盡。越明年，靈帝崩、政變大作，董卓以秦涼邊軍入衛，閹黨盡，清流名士與武夫陷於危險均勢，汝南月旦評主人入主樞要。

卓信周珌長吏部、主選舉，珌以汝南許靖為謀主，「除尚書郎，典選舉」「與靖共謀議，進退天下士」「用潁川荀爽、韓融、陳紀等為公卿太守，張咨為南陽太守……尚書（潁川）韓馥為冀州牧……馥等到官，皆舉兵還向京都，欲以誅卓……卓怒珌曰：『卓從君計，不欲違天下人心。而諸君所用之人，至官之日，還來相圖，卓何負諸君？』靖懼誅，奔柚。」

荊州刺史劉表（列清流八顧或八及）、濟北相鮑信（曹公之賞拔者）、陳留太守張邈（列清流八廚）亦於此洛京末次選舉圈定。和平演變，小功告成。清流黨兵精糧足，乃以武器的批判替代批判的武器，「關東有義士，興兵討群凶。初期會盟津，乃心在咸陽。」魏晉六朝之大亂進入歷史。

後事人盡皆知。許靖兄弟奔走亂世，避禍巴蜀，終逾牆而奔劉先主，為彼所輕。回顧汝南月旦之盛，曹公一流人物拜會，直不屑一顧，尤甚於胡適李大釗待圖書管理員二十八畫生。地下清流之首張檢海外余生，銳氣具盡，從魏篡漢，晚節難保，當年熱血慷慨所衛之社稷蒼生，「白骨露於野，千裡無雞鳴」。

### 清談，清流之余緒——評《三國志》
選舉之義，以鄉議風評選賢，以踐孔門「無類」之心。就其出發點而言，品鑒人倫（清談之祖）即儒士核心價值觀之社會化；臧否時政（清流之要）即儒教核心價值觀之政治化。二者實為一物之內外層，絕非對立二物。故爾，成說「清流懼黨獄而絕，儒士逃於清談，相率棄社會責任於不顧，以談空說玄為逃避現實之術，自蹈於永嘉之禍。神州陸沉百年丘墟皆根於此」頗有似是而非之處。陳寅恪「吾國學術近於羅馬」即缺乏無涉「政治、倫理之學」之純粹學術，魏晉清談之所謂「中國哲學史或玄學史」，稍究其伏脈，即知其「黨性高於一切」。

許靖、許邵兄弟之月旦評，即當時之顯學「人倫臧否」公認大師。東京儒學不承認公域私域自有界別，故而良治必出賢人，輿論高於政治。許氏之「亡我之心不死」，開關東牧守舉兵內向之漸，前已論及。然則尤為重要者，月旦之學，未嘗與許氏兄弟相始終，為官府、民間共認為選舉社會氣運所系。就個案而言，選舉或有不當；就通國而言，拔人別無他術。當塗之九品中正，內容無非臨摹月旦，實清議臧否之國有化、系統化、制度化。魯肅之「付鄉黨」、樵熙之「辭辟命」是也，宋武之「清議所棄咸與維新」是也。而士人之清議亦不因官家品第而息，「江左尚人物，河北重貴戚」余風延及中唐，殷皓之「如蒼生何」、謝安之「東山養望」顯系東京李黃陳郭諸名士「養望術」發揚光大，歷史連續性不以易代弒君、異族闌入而中斷。

回顧當塗、典午之際，所謂清談玄學問題，首在四本論，即才性離合問題。鍾會著《才性論》，欲翻曹公求賢三詔所定之「選舉標准答案」，即篡魏之先聲，大小中正視才性論，如宋代考官視《三經新義》問題，乃「考驗黨性」生死關頭。及於東渡，王導之清談，所以調和南北士類共拒元帝父子君臣名法之士。殷浩、謝安、袁宏、簡文帝之清談，所以一君臣之德以拒上游。宏、溫之「運有興廢」辯，即布拉格「他們知不知道」歷史責任問題。安石「秦任商鞅亦清談之過」論即「中國向何處去」論。劉毅之「正始出風流」即江東名士存心晉室之最後掙扎。寄奴之「清議所棄咸與維新」即「反擊劉毅司馬休之復辟，重申曹公、李豐、夏侯玄、王廣才性論」之馬捶蹬宣言，是以易代百年沉隱侯仍致不滿。

渡江名士致命之傷，在於「從娘胎裡帶來的軍事軟弱性」，門第異於封建者亦於此。王馬所共之天下，軍事基礎遠不及孫吳，建業君臣懸命於方鎮平衡術之手，百年不易。前後列朝視為營養保健品之政治太極，於彼竟為五谷不可一日無。清談者，修心養智靜氣精意之要，相業之基也。顧榮之逆陳敏，不發一矢，輕搖白羽扇（按：此物乃風流名士必備行頭，非諸葛武侯個人創意），以諸卿乃從老佣一語直撥敵營「朴素的階級感情」，賊眾自散，陳敏兄弟走死江幹。王導之為元臣，手無寸鐵，所賴之流民帥皆「階級敵人」，所恃亦唯清談。祖豫州縱兵白下，耀贓席前，即楚子觀九鼎之意。導之智急氣靜亦不下王孫滿，以空城計令流民帥莫測虛實，貼然北渡，去京師肘腋之患，樹北門金城之固。謝安之奕棋淝水，漫言「小兒輩大破賊」；以柔克剛，挫桓溫九錫之請。無往而非清談之政治運用，孰雲燕譚即逃避之遁詞哉！此術玄妙，「五分鍾作畫，須賴五十年練筆」者，知其形不解其神，僅效「五分鍾作畫」者，必至簣事。元規之待蘇峻，襲用王-祖舊本，而天子蒙塵矣。

玄辯所以析理，析理所以習智，佛學名理之精遠勝東土舊學，故而借清談而起。士人佞佛者往往基於愛智習辯，非以信仰，亦無非儒之心，非獨六朝，後世亦然。義理派（抽象派）儒生多好辯好智、多習二氏，荊公坡公皆是；保守派（經驗派）儒生多稱許木衲，多疾異端，信史輕經，傅奕、溫公皆是。此義史家迄今尚未拈出。

南朝歷史軸線，存乎清流士大夫——流民寒人武裝集團之階級斗爭。《世說》之階級對話如下：

「老賊何事急急？」

「我不急急，卿輩哪得坐談？」

無武裝集團欲凌駕於武裝集團之上，太極內交學、輿論導向學何可稍鈍？二者皆附清談而立。故清談衰而門第盡，門第盡而金陵王氣終於三百年矣。

王謝門閥之流民政策，以江表為絕對國防圈，為文人士大夫及其私屬宅地專用。非我類而已自成指揮體系者，以柔道驅之上流、驅之河淮，為王障虜，無論成敗，皆建業君臣之利。王羲之奏折即此義，實則乃祖久已「做得說不得」，孽孫偏取「說得做不得」，顯系技巧衰退，琅琊門第乏才，宜陳郡謝氏太極學代興。

流民諸帥不過無文，豈皆白痴？蔡豹郭默，前車共見。抱血誠而萬裡歸義，懷怨毒而反戈內向者，前後相繼。祖約之淮西集團、蘇峻之海岱集團、姚襄之秦涼集團，皆侯景之先驅。桓氏之雍荊集團、宋武之北府（徐州）集團、齊高之青齊淮北集團、梁武之樊鄧集團，終置馬捶蹬於拂尾之上。

名士之太極、輿論二學，亦與時俱退。謝晦之易君蹈死，較清談伴友謝傅簡文之從容默契，相去萬萬。謝枘之舉燭默耳，唯求自保耳。迄於梁陳，名士化為膏粱，久矣乎不知「五十年練筆」為何物，目「五分鍾作畫」為pose現場，是以洋相百出，為武夫所嗤。子山受武帝特達之知，守朱雀橋，據皇城要津。以「南朝多好臣，一年一易君」定理，因應政變，乃名士基本功、相業之根芽。衛主破賊，名垂竹帛固無不可。順天應人，以儒門看家本領「愚君政策」，令彼入我范圍，其功亦屬不細。而子山乃坐床食蔗，擺足顧榮謝艾羽扇綸巾、王氏兄弟臨白刃而不動心造型。不意羯狗一矢及蔗，修心功底盡露，主帥棄橋狂奔，三軍解體，武帝餓死台城。王褒侍元帝，臨危以速降為奇策，署家奴以自免。王克迎湘東王師，北來降人（身即夷狄之畔臣）王僧辯有「甚苦事夷狄之君」之譏，乃不知所答。百年卿相智不及武人，「重人物」之江左人物衰弊，時也數也。梁亡則南朝氣盡，陳家與蠻夷共治。一統則關隴與河北爭，江東不與。華夏之余燼名存實亡，文中子志建業平毀，哀禮樂也。

輿論政治開辟門閥政治，輿論領袖由學閥而政閥，唯華夏有之。六朝門第非如錢穆所雲，棄儒入道法，實則門第自身及其命脈——家風家學家教皆儒學「賢人主義」「道德輿論主義」「禮樂價值觀」「政治倫理家族化」邏輯終點。「王氏青箱學」集儒化家族五百年之大成，「傳統中國社會結構」「唐式家族」「差序格局」「多子偏好傳宗接代主義」皆凝固於魏晉，大異秦漢原子化小家庭及其節育主義，唐人掠其美（或惡？）。廢秦刑典，用周變秦，亦於魏晉之間。王郎之拒曹公，儒化刑政之最後勝利也。唐人通盤繼之，無所創益，面目迥異漢獄純用秦政、文法吏自成階級與儒生齊，列朝於唐僅補綴耳。

儒學和平演變，唯有自政治表層深入社會家庭日常生活，始能牢不可破。貌似拋棄政治者，實為民間設想轉為既成體制，已失爭議價值。無此日常儒學及其家族傳承主義，華夏未必不效羅馬，淪為地理名詞，奉山河於用通古斯語、信佛教、以普六茹、賀洛幹為習用姓名之新邦。成敗臧否，殊亦難言。
　　
附注：六朝門第有「社稷之忠」理論，大意敷陳「晏子不死君難」說，以為君主有二身，死社稷者，社稷之臣從之；死私怨者，私屬膩友從之。為士人者，自署於私屬之列，不知廉恥也。南朝之「多好臣」於「一年一易君」之日，不斷運用上述理論。

六朝及初唐君主於此論不甚愜意，拔寒人、用蕃將為其抵制手段。貌似四肢發達頭腦簡單者忠誠度高，殺身殉君（秦繆所以為繆者）、事君以私，為太子所不甘為、儒臣所不能為，宋齊二明帝、梁武元二帝、唐太宗玄宗皆有切身體會、無限感慨。藩鎮多以蕃兵成，「我胡人也，忠一人耳，不知有他」台詞反復現身，無論勤王拒畔、從主謀叛，皆以「忠一人耳」為理論依據。

延及後世，乃有金世宗元世祖之「南人（漢兒）多智，畢竟自家骨頭根底」學說。北洋諸將之「北人誠朴忠信，是以得國，教部諸公新文化乃南人欲以機詐覆我民德」學說。本朝之「知識分子就是心眼多（或上海人就是小聰明），還是工農幹部（或北人）靠得住」。可相發明。

### 復漢魏衣冠，用東齊之法——評《隋書》

門第起於東京清流，光大於魏晉，典午荒縱，移孝代忠；永嘉板盪，實家弱國。視為二度封建、變相封建者，前後不絕。然終不能易秦政規模者，一曰郡縣尚在，門戶難離銓敘；二曰文武既分，士流無復典兵。領主社會須於官僚系統外別有盤據，貴族制度無不文武同途，此皆門第士大夫就其歷史出身決定論所不能為者。日人川勝義雄以鄉議清議為制衡領主化之術，適得真相之反。鄉議選舉原系清流看家本領、階級苗圃，以其壟斷文化、獨霸話語權之利，彌縫其武化不力天然弱點，勒逼誘導馬上天子奉送官吏任命權之術耳。弱君簡文、道子，一意迎合士論以自固，至於視身後皇權為儻來之物。強王宋武、齊明，無不忤逆清議，放免污點士人，拔寒人佞臣主要津。典簽之流即當時之書記——位卑權重者，無根於社會，獨賴君恩者。外人論國史盡多體系導向而隔靴騷癢者，大抵類此。

文武兼資之封建貴族自身即有立國，無假外求。瘸腳門第勝流不可一日無搭檔，時論術語曰：「擇明主」，於南朝為寒人武夫、桓劉之屬；於北朝為蕃將胡酋、長孫宇文之屬。二者皆門第之保護者兼凌略者，王謝-劉蕭，蘇綽-宇文，封氏-高氏各有千秋。

江左衣冠聲華鼎盛，強人俯首，非如梁武之起家諸生、風雅有素（王船山：詩騷千載之下，能自我作古者，蕭家二老公耳），斷難附驥，寒人武夫絕望於「作家門」，乞靈於階級報復之「不是請客吃飯」者，蘇峻侯景是也。漢儒夢寐以求之「寬簡之政」「網漏吞舟之魚」終能大行，國家之低效化，刑法之人道化，晉梁二氏居功至偉，「實曰輕平，稱為簡易」，魏玄成不磨之定論也。然則奉京洛於降奴、棄建業於羯胡，亦二氏之力。宣武心系曹公、葛侯志存申韓，豈曰無故。

關隴集團有異於東、南，其階級構成全系六鎮武人，且真能以柱國制、軍府制深植關中。大體以胡族（含胡化）軍事移民構建劫後農村秩序中心，以放地代軍餉，以薄賦易重役，府兵根砥在此，領主化唯此地有實。究其所自，亦關西貧弱，無力供餉；黑瀨所部烏合，須有術固其志；本土士大夫荒陋散漫，殊乏團結力及階級意志阻礙圈地放地。觀鄴都洛邑移民圈地，高家所付「面包與競技」大為國累；渡江名士從王導之議，未敢犯三吳會稽吳紳，桓劉雖土斷亦難，何敢動地籍一根草？宇文氏受益於關西「新大陸效應」及「士大夫發育不全」，負輕而權重，威令易行。所用士人，非本土之無大憑籍者，即東國亡命江漢降虜，幾不能自成階級。固關隴集團（胡化武夫圈地封建化）不得與河北（無力東渡之二流士大夫）、江東（東渡之一流士大夫）並列，蓋前者即政權本身，後二者乃政權之合作兼制衡力量。政權非但不以附庸風雅討好名士，反欲以擬古模周、半通不通之「憲章虞夏體」整齊文壇，唯此地有之。昭明父子真當絕倒，而蘇公作五教，江東再反已伏於是。

河朔勝流之於鮮卑酋帥，地丑德齊，張力最甚。神武以出身論，原與破六韓、爾朱輩同氣，初無勤王（實為河陰階報復之反報復）鋤其同輩、恩主之心，遲疑不舉。高、封輩（皆關東世家名族）先破殷州，送大禮兼逼其不得不反也，曆代創業之主鮮有受臣下驅迫若是者。蓋名士忠於孝文正統及其政治繼承人河陰公卿，唯其手中鄉勇郡兵絕難與六鎮胡騎抗，不得不分化拉攏階級敵人之旁系以誅其嫡系也。此後鄴都圈地，晉陽-鄴都二元制，敖曹兄弟之高標特立，杜弼之諫詞，神武之歎挽——「不少寬假，武夫盡歸關西、名士盡歸江左，人物流散，何以為國？」透露信息，皆示關東政權「內分裂」最為嚴重，是以戶口兵餉過於關隴江左之和而先亡。

隋一天下，賴關隴集團威令有素，江左名流之即不能令又不受命，亦宇文氏偽周制之覆車。隋文之得國宣言：「復漢魏衣冠」（實為南朝後魏衣冠），治國綱要：「用東齊之法」（實為勃海封氏、齊文宣之法），即禮樂江表、行政河北之義。前者系正始以下合流二氏之文化創新，北朝一向以南士為師；後者系北朝儒學大族之保守主義，一心以東京白虎通清流黃金時代為模范，視魏晉新學為覆基亂政之源。關隴核心之秘傳心法：於前者重其學而輕其人，後者輕其學而信其人，煬帝太宗皆無異詞，所異僅在一浪漫一保守而已。大開進士，廣納浮薄文學之士，尚待武後玄宗之革命更化。

### 唐承北朝方興之氣——評《北齊書》　

六鎮構亂之於元魏，襲用永嘉喪亂之於典午腳本，而成敗相反。洛邑公卿門第養六鎮即漢魏之加恩南單於、烏丸，以降虜熟蕃為備邊主力，捍御其生番階級兄弟，馴犬驅狼之政治版也。降虜、阿拉裡克輩也，甚合湯因比「外部無產者」定義，其心常異，一朝「認識到自己的力量」「無產者聯合起來」，則「壓迫者必將發抖」，「青衣銜璧何年返」、「紅粉哭隨回鶻馬」矣。自然士大夫並非白痴，儒家保守派尤重曆史經驗主義，馴犬之術與時俱進，甚合生態學「紅色皇後競賽」之義，而官僚化集權化於此拉鋸戰中日益深密，酷似肝腎硬化於免疫、外菌拉鋸中進展。於他國有反官僚、集權功能之蠻族闌入，於中土無不為官僚化加速劑，作因於此，來者尚多。其中關鍵，皆在士大夫以「歷史制造者」自任，以曆史路徑為實驗原材料，且乎經驗技巧日益老練。

六鎮社會政治組織，為種落制，即征服、殖民前之貴族封建，與先周、前遼、原金、塔西陀心愛之醇德蠻夷有若印刻。此輩一旦得國，自然反應即為化家為國，循部落貴族家長舊制，論爵封土，自有成周規模、荷馬英雄時代、西歐領主社會自然沉淀產生。文士（候補）-官僚（轉正）階級乃晚期成熟衰老文明千捶百煉產物，非鴻蒙童稚所能勝任愉快。然則有士大夫階級在，曆史進程驟然加速，試管嬰兒越子宮而呱呱墜地。華夏二期文明以此得免千年黑暗之苦，漢土山河得免淪為地理名詞，然則亦失卻別開生面之難得易失機運。麥考萊雲：「西歐以封建黑暗為代價幸免於戴克裡先中國式路徑。」

永嘉士人以附方伯、諸王爭開府，招夷酋充選鋒為急，其意態猶天下原不出吾輩手心，縱犬互噬意在其主，雖江統先見亦不過憂後漢羌亂重演，絕不信動物農庄真有現實可能性，及至天荒地變，被迫於動物農庄苟延殘喘長養子孫，其創深痛巨有難言者。北朝士人無所依恃、無地可避，政治敏感性不能不內化入骨髓。

晉匈奴屬國、魏六鎮弓馬稱兵內向，原系早晚之事。彼以封建之習，敬馬上身先士卒、帳下訶勒悲歌之騎士之花，視文士官僚為無勇無德臨陣而怯婦人孺子、弄筆墨恃輕險用權詐奪沙場健兒血汗之勞者。洛京官僚則愛豪奢慕風雅，以近日為尊巧言為智，州縣且不入法眼，邊鎮者，匹夫無品者、戴罪失路者收容所也，直「汝家奴耳」。一國有兩制、兩核心價值觀，未有不決裂潰敗者。

爾朱氏河陰屠殺，重演匈奴屠各入洛之舉，無非外部無產者「要掃除一切寄生蟲」階級感情自然體現。而「山東豪俊」反應大相徑庭。前者幸中央潰滅、慶地方解放，喜蕃兵之勁悍可為吾吞鄰郡用，爭相招納，竟如「那時誰會信無產者政權能有效治理一星期呢？」後者乃於不足二年內，行齊魯趙魏士族總動員，自前燕入鄴、南燕據齊以來以經學周旋南北列國之高封崔李諸大姓全體跨馬控弦，號召勤王。天下洶洶，洛京其地如掌，自關東諸名士聯兵討董卓以來，未有類此者。靈太後母子童昏烏足致此，實北朝門第「不吃二茬苦」之最後底線凝固為階級意志。元氏懿親列在州郡，欲效八王開府者眾，召引外兵亦非所嫌，而山東豪俊互無統屬，竟無應者，反取首鼠奴賊高歡。其步調之一致，足見本非有愛於元氏，所勤之王，乃在洛京所系之官僚集權制及其文治主義。「吳兒蕭衍」已據江東正統，無路可退，銘記永嘉反面教材，不計一切成本即諸公心術。「擇明主」病急亂投醫，以高家父子之淫昏無志，得天下之易有若是者，曹公寄奴真當妒殺。然自大族根本利益計，「殷州妥協」共同綱領業已誠實奉行，他非所計。
高齊一代二元體制，「主昏於上、政清於下」，即晉陽胡化宮廷（不容廢帝「漢兒不類我」）懲其匹夫之怒，委政於鄴都儒學世族。文宣一朝，「制度建設」斕然可觀。隋唐雖出武川，官制刑政反以東齊為軸幹，有其不得不耳。立制最能體現階級意志，北朝儒門之集體定策，自太和至於天保，百年一貫，端在奪州郡強中央、以詮敘理清議，魏晉萬眾矚目之中正漸淪閑職，吏部權傾天下；部曲退居後備，軍府盡入考功；文法吏退出曆史，儒化先於行政列為定論。隋唐之「老吏抱牘死」，始於魏世祖成於齊文宣，魏齊隋唐四百年立國規模，乃北朝士族政治遺囑。

若以「二度封建」「領主論」為實，山東豪俊當以皇室集權為假想敵，各據州郡，推動地方軍事化世襲化。勤王之日，此事無難。然察其所欲，自信有能力掌握一切文治，不畏集權，反以官僚機器為儒化漢化工具為我所用，視武化為必要邪惡，視握州郡而稱兵內向之寒人軍功集團、蠻族封建種落私軍為主敵，為剝奪二者生存空間，不惜去一切私軍復歸文治。此道確有實效，隋唐盛運之憲法締造者，首在封隆之李德林諸公，蘇綽父子尚居次位，隋帝唐宗不過摘果園工而已。
關隴門第身即政權，且系晚近歷史人為制造，不足承載歷史傳統，能有文化遺痕尚在盛唐奪柄之後。山東士族承東京之舊，居人籬下，處境維艱，政治乃其生死存亡之急，而非習智求名之術，故所取皆在經術、法學，「羅馬式」實用之術。其意態保守，重經驗輕學理，留念東京章句記誦之學，心疑魏晉新學，然智術不足駁之，僅得以就學理一錢不值之「社會效益論」自說自話。非但為南士所輕，後人亦不重其保守粗淺平庸常識之學，當世海內無限崇拜，人主呼為「天上人」，但求今生得見一面之名儒，於今不過乏味常識家，路人不知，六朝史外尋常史家亦不知。然此學最能為中等人沉默大多數說法，最適於庸德勤慎保守穩健行政官而養國家元氣。國事，庸淺蕪雜同義語，為庸人設不為才子設，古今同理。

江東士類承魏晉主流，寬裕優越，以智術相尚，才人天然為極端個人主義者，非入文詞、即析玄理，不如是不得盡其智，而階級團結力、社會動員力有退無進，一入北土，皆有麟鳳之望；身居南朝，居安相傾相忌、御外則丑態百出。玄暉隱候子山王褒江總之流，於君國皆有慚德，其所為皆尚小智利己而不憫階級利益。天醉之日，江左勤王者之險詐相傾恰與山東大族之忠信不二成一尖刻對比。南風不競，亦由自取。然則棄實就虛，六朝或中古文學史，即江表文學史，北人若有若無，陰何庾徐所啟者，即煬帝太宗煽其焰，四傑廣其流，武後沉宋玄宗總其成之近體詩，千秋萬代，黃口孺子，誰人不誦「清新庾開府俊逸鮑參軍」，誰復知其為一代之顧秉謙洪承疇馮詮張廣縉哉？力不虛擲功不唐捐，求仁得仁種瓜得瓜，天道不常之變終無所移不變之常。

### 南蠻校尉諸問題——評《南史》
五朝成例，方伯出鎮，例兼武職。西夏以分陝之重，兼南蠻校尉。益州刺史兼平西將軍、西夷校尉，號曰三府。揚州刺史據腹心之地，仍兼征南將軍之任。秦梁二州各置平戎校尉。雍州刺史兼寧蠻校尉。交廣置平越中郎將。寧州置鎮蠻校尉。考其所司，皆在山越、洞蠻。

江左歸並，其來久矣。秦漢晏然，至孫吳立國，山越暴起，幾成肘腋之患。諸葛恪以平蠻功拜相，西陵蠻知陸氏不知建業朝廷，是以數招疑忌，終不得易。永嘉東渡，勢同燎原，南郡百裡之外，即為「印第安游擊區」。陶侃懼洞蠻據亂，不敢渡江守險。劉胡征蠻，嗜食小兒，荊江以「劉胡來」止兒夜啼，卒以此功拜濃湖大營主將。陳武、侯伯玉、杜弘照、淳於思明、徐興宗一時開國君臣皆以伐洞蠻起家。卡斯特將軍雲乎哉！

究其故，秦漢版圖雖能令地圖制作家心滿意足，大筆塗抹顏色，實則從未超出幹流幹道。及漢末，名士避難交趾，尚不知閩地為島為陸，舍閩江口海道外，絕無行徑。荊襄九郡，舍南陽熟沃外，皆在江漢湘沅水道碼頭，稍出濱江低地，即入蠻區。江州治尋陽（今九江），豫章南康築障，以衛交州貢道，他非所急，英霍諸山，各洞主時時索賞。唯其如此，諸蠻視漢家守令如洋貨貿易站長，官書正史呼為納貢-領賞者，土人不過視為易貨貿易，唯恐鹽鐵不至土產滯銷，豈有逐客之心？司馬相如之征撫西南，明清之經營關東，亦此道耳，遺碑三江幹道，可塞「帝國主義」之口，論統治不過巡閱、納貢而已。蠻夷有愛於天使者，皇家聖德耶民族團結耶，兜售吾家皮毛耶？

迄於建安，渡江者非索貢敕賞之命官，而系占地開荒之流民，失地之害大於易貨之利，「慷慨地歡迎援助白人船民（猶太難民）」一變為「驅逐白人殖民主義者（以色列復國主義者）的壯烈斗爭」，乃至」忠於英王（限制西進墾殖）鎮壓殖民者獨立戰爭「。華版「印第安戰爭」自溪狗陶淵明至苗子沉從文，綿延千載，自水濱至山巔，漸次推進，結穴於生產建設兵團-知青墾荒屯邊。

至此，「東方和西方」之帝國主義事業尚非「永不能相遇」，此後則不得不呈現「希臘城邦主義」與「東方專制主義」之「路線斗爭」難以調和。
城邦意識基於部落種族之界，愛國主義基於他者岐視，公民權所以可貴，亦在別人我。顧准於「歌德」希臘之餘，不忘歎其小邦狹隘、互斗（實則外攘僅互斗之餘事，諸歐亦然，其乃東方帝國不中用何）。然則無此小邦個性、高強度免疫排異反應，各邦早效埃及，享受行省順民之帝國和平、輕傜薄賦，烏得受列國之永恆血貢、征斂無厭？希臘羅馬公民權之珍貴鄭重（孟德斯鳩：公民權+公民權=國家主權），東方順民極難理解，即令稍開門戶，無不引發政潮，內戰多出於此。非待城邦盡滅，元首政治亦壞，東方神皇政治征服羅馬，而後暴君卡拉卡拉始得普及公民權，此刻公民權已成「平等的奴役」。

希臘世界當然傳人，英語列國居首，諸歐次之，其弊亦同。於異邦人，可逐之殺之，務必保留邦國個性，萬難溷融而滅度之。美國之待印第安人，視為自治邦，交戰立約，反復顛連，其效略同培殖新邦國族意識。故爾，希臘式征服邏輯終點在於城邦體系分裂復制繁殖，「獨立斗爭、民族解放」並非宗邦政治失敗，實為模式擴張。溷血人或留學生（文化溷血兒）通常了解宗主最深，岐視敏感度最高，天然為西化運動兼獨立運動領袖。

帝國模式以毀滅特殊性為前提，以一視同仁順民化替代小集團相互岐視，以超民族天下主義之普遍澹漠替代小邦認同。溷血人或留學生理解天下主義、文化差序階級體系最深，為儒化同化急先鋒。前述之長沙門第即溪狗而負平蠻大任者，後來之歐陽氏門第即以洞主負平羯勤王之任者。此非華夏特有包容性，東方專制主義皆有之，帝俄以韃靼吉爾吉斯正教徒（歸化者）征南、以波羅的海日耳曼人壟斷西歐外交；奧斯曼以基督教少年為軍團骨幹、以范納爾為外事骨幹；穆斯林以柏柏爾新門徒略西班牙、以中亞新門徒略印度，狂熱遠過於阿拉伯各邦舊貴族勉強從教。以小邦觀念，能令子孫以伐父母為樂，洗腦之可怖猶勝於謀殺。

拉丁模式介於東西之間，是以官僚、集權之病重而種族之病輕。

帝國超民族實為「非民族」，而非「大民族」。必欲呼為「大民族」者，乃帝國被迫生於城邦世界、用城邦政治邏輯（「原本是一種文明體系，卻要冒認為一個民族國家）之「假結晶現象」，大抵不利於超民族結構。哈布斯堡子民替代日爾曼、蘇維埃民族替代俄羅斯之類超民族結構東施效顰，冒認民族，躋身於小邦之列，無異啟動內崩潰程序。
理科生介入歷史，有稱南人父華母越者，有稱台人父漢母越者。半華半夷種以帝國定理，當效大理段氏自稱武威。以城邦定理，當效馬爾科姆．愛克斯光大黑權。前清辜氏之冒宗，合於帝國定理；近世廖氏之倡獨，合於城邦定理。華人以為吾家獨有、戰無不勝、起死回生之祖傳魔法，於今始受考驗，足以觸發超理性恐懼，否則割地、乞降之類，吾輩駕輕就熟，何足囂囂若是。

自治、他治有「紅色皇後競賽」關系，以民德消長為樞軸。凡公共精神、組織資源落後於管理技術增長，經濟進步與社會退化吻合，集權將興。集權既成，勢必主動破壞民間組織資源以利己，直至管理優勢技術優勢不足以抵銷順民散沙無公共責任感劣勢，舉國淪於民德醇厚而管理溷亂之新興民族，各民族各文明生平大綱在此。其間，集權方興而民德未壞之日，兼得兩利，而禍機已伏，秦漢、羅馬共和末葉、波旁法蘭西是也。英語民族最能抵制「仁慈高效行政主導」誘惑，是以長享青春。立憲政體即以保存自治之植物性生命於民情衰竭期為目的，否則始終保持積極姿態為任何人、任何民族不能及，信賴啟博器一流「行政官自外理性調節」替代植物性神經前理性自動調節，皆有一時之利長久之禍。

### 趙魏多名儒，河朔盡夷狄——評《舊唐書》

《隋書．儒林傳》以趙魏齊魯為儒林重心，江東多文苑、儒則遜矣，關西則次第無人，有之皆客卿。六代王官幾廢，學在民間，門第以學統幹政統，興邦易統，視同份內。隋唐以關隴武人與山東士流共天下。不意運交叔季，竟有「河朔蠻猈」「齊魯壙悍」「淮右風俗過於蠻夷」，縱雲藩鎮無德兵爭禍民，何至於能五胡六鎮所不能為？且乎殘唐五季「雇佣兵戰爭」合於通例，自重其死，擾動尚輕，未若永嘉之甚。此事幹系後史者大，當自漢魏以降蠻夷政策及中下政治社會連鎖牽動機制覓之。

漢魏邊政，行屬國監護制，即一君兩社會，貴族種落制面對士族官僚制。蠻夷君長身兼中夏士大夫之任，進則辟入州郡，身即公卿；退則返歸部落，自治其種，甚合漢氏選舉社會之義。蠻夷種落擬於儒學宗族，乃兩社會綸合點。典午之初，慕容氏儒冠遼左，為此制之具體而微，河北門第之誕育，五燕關系極深。

君長-族長-士人連類，則周禮乃有不得不用者。中世佛道號曰極盛，然考諸社會，自成平行社會未有如西歐、東瀛之甚者。夏人之信徒，道流崔浩佛徒蕭偊輩，皆職業儒士兼業佛道，猶李慎之職業黨人兼業自由主義，烏得與格萊斯頓並坐？儒者，禮學所以「做家門」（魏徵語）；經學所以正世道；春秋所以樹君國。佛道修心習智，幾於無「公域」概念，方其鼎盛之日，亦有所不能爭者。中世家-國，孝-忠，社會-政治自成平衡木，此消彼長。君威盡而族望盛，秦式原子化小家庭於亂世有自然淘汰趨勢，唯大族能有砥柱中流之望。

大族，立郡望修族譜，扎根於地理曆史，自別於原子化散沙流氓之術也。儒者，部勒宗族、而後以宗族為單元建構社會之必要公共品也。故而胡漢無別，胡人闌入，亦非原子化浪人求榮利，而系種落集體作地理遷移，社會組織依舊，貴族君長化為儒學士大夫，部民種落化為鄉裡宗族，此皆自然之勢。北朝隋唐政權，成於胡人（胡化）貴族騎士武人與華夏（華化）文人官僚士大夫之階級斗爭及階級合作，儒學為雙方組織接合點，文武雙方個人利益從屬於本階級乃當然之事。

趙魏、齊魯稍有異者，在於後者為前者支脈。高封名族於前燕已據要津，而後世所謂齊魯大族者，皆南燕君臣趙魏名族聯翩東渡之遺。山東團結力強，或與出身有關，亦猶江左政治軟弱出於主客水火。至於「初期華夏」之齊魯豫徐，史公之泱泱者大，詹事之才利如錐，於河淮鼎沸，典午「勝兵三十萬」之青州，殘民三百戶而已。東京舊業，須待慕容氏保護之河北大族延續。

唐興，邊政有二戲劇性變革。一為太宗之「一華戎策」，次為玄宗之「用蕃將策」，二者亦有連鎖關系，伏念溫博之亂居其樞軸。

太宗乘定襄之捷，設安北單於二府，置各都督府、州（二者內地亦有），漢胡雜用，長安朝廷胡人與朝士相半，實欲變一國兩制為一國一制，以華官外任胡官內任為定制，抹殺天然界限，野心較屬國制為大。

伏念之亂，裴行檢之定亂，原不足奇。而梟首長安之處置，以五服制理論，即已視二府五十州為郡縣、內臣，沐皇恩而受教化，有完全責任能力，叛者當斬。若系外臣、生番，則視為「蠻夷不知禮義」，本無完全責任能力，奪其柄政協之可也。突厥既明此義，再叛而不歸。

以儒生立場，王者不務遠略，不以無用害有用。故魏徵諫伐高昌，狄仁傑務安河北，姚宋不賞邊功。「一華戎」之漢官外任，徒資糜費；蠻夷內屬，恐蹈永嘉舊轍。然以皇室立場，不以黷武開邊為不是，仍信蕃兵胡馬之可用，吸取教訓，不在目的而在手段。玄宗之蕃兵政策，變太宗之招攬蠻族種落，為招攬蠻族浪人戰士。就長期曆史而言，太宗之「招各部種落為營伍」，恰系漢魏「招全體蠻族為屬國」與玄宗「招蠻族浪人為健兒」中間環節。其基本精神為破壞其原有社會紐帶及組織力團結性，保留其原子化個人或小集團軍事技能。前者或為國患，後者可為吾用，實秦政散沙化精神推廣於草原。

太宗朝蕃將，阿史那社爾之屬，以酋長將本部種落為唐室戰，酋長受唐封爵，然於朝廷之外自有獨立地位，效忠有個人性質，其種落尚非唐卒，從君長耳；玄宗朝蕃將，安史之屬，以浪人（通六蕃語為互市牙郎，已孤立於部族組織外）求祿受唐職官，其上官下屬無不為唐臣，謀叛亦須沿用唐家軍政體系，無自身部落組織可為憑籍，敗則無沙漠可躥，死入逆臣傳，不入四夷傳。個人賢愚成敗不論，此系政治集權化社會散沙化之擴大、深化無疑。

於是太宗朝之六胡州，仍近於南單於、北朝，蠻族貴族組織與夏人宗族集團僅為地理重疊。玄宗朝之河北藩鎮，蠻族浪人雇佣兵散沙與華人流氓無產者散沙合流，排擠門第士大夫。當武周革命，寒人抬頭之勢，河北習武胡化，江南詩賦進士，皆足以破經學、門第壟斷學統政統之局。進士（李衛公所謂浮薄）貴而明經賤，詩賦盛而經義衰，即河北門第士大夫喪失其文治勢力，江南平民士大夫（趙宋新儒家之階級前世）代興。胡漢雇佣兵集團（受唐室政令唆使）進據地方利源培養軍事化社會（五代藩鎮之階級前世），即河北門第士大夫喪失其地方勢力，拋棄根本，依附二京官僚系統（日益為科舉侵奪之）殘餘位置，終與二京同歸於盡。

蕃將出身為浪人而利益在官職，絕不同於屬國君長以部落封建貴族兼任帝國士人官僚。自身無宗族，無所愛於門第；無成國之制，無需社會合作者；發跡依據在個人才藝勇力，天然為軍功平等主義者。昭義之治，即科舉文才平等主義之軍事版，以定期定則之全民武勇考試為鎮本，不合格為民供餉；合格為軍食餉；有功者為長官；耕戰之外，不容其餘社會階級存在，經學何物？儒士若有殘存者，當如《葛鴉兒詩》之可憐。經學舊族僅有選擇，不外遷洛，接受進士科文才平等主義，自身亦喪失地方根基及組織資源，漸次淪於寒人本無郡望或假冒郡望者之列；或者留鄉，武化胡化而棄其儒學出身。兩害相權，門第多取遷洛，衛公即是。雖然苟存階級個性於本朝，終不能逃易代之劫，此無根失根階級之宿命。

天保改制之先，河北世族各擁部曲私軍，軍事質量遠不及六鎮胡騎，然保持「集體談判能力」，確有餘裕。無東齊士夫之「還軍於國還政於文」，兵戈不止，大一統難期。既以政治聯姻分享隋唐盛大光昌於先，自不得不分享佣兵凌辱文治之衰運，同受蠶食。

中世系於經學，北國系於門第，門第盡則世運衰。近世開於天水，新儒出自寒人，官家仰命東南。北土完全喪失一切社會組織及中間階級，小農散沙直面君威，社會經濟文化有賴於自組織者，如鄭衛陳蔡之水網、滑相殷海之實業、齊魯趙魏之私學，次第殘破。北國垂亡，漸成化外，王船山以為禮義掃盡、蠻夷不若、流毒天下之流寇樂園。末期華夏之餘命，遞於兩浙紳糧之手，以待末劫。


附注一：唐家明經、進士二科，兼階級、地理意義，非僅題型有異。明經填空而已，太原明經狄仁傑豈幼稚園哉？實則此道為追認山東經學世家既有之地位設。彼輩之學因襲東京之舊，無所發明，然其免費提供於地方、朝廷及社會之服務，尚無可以替代者。此類服務皆公益性，不需學術能力或文學才華，高度仰仗曆史經驗、門風家教，不能見於紙上。人類曆史最近於此者，即羅馬卸任哲人行政官或英國太平紳士。李衛公以為科舉於此輩不公，且乎有文無質有虛無實，長浮薄而退長厚，不利於國，即此義。至於進士，純系個人主義靈才測驗，寒人南士舍此無出路，所培養者乃有才無根之高度個人主義者，尤利於平等化散沙化。進士終為主流，即專制平等主義夷平最後障礙。乃有呼之為封建護法者。西歐去封建未遠，階級團體主義受個人主義侵噬較輕，社會組織資源較厚、團結力較強，是以能用階級社會之組織力優勢，凌專制平等主義之無階級散沙社會，乃有呼之為個人主義壓迫集體主義者。


附注二：用蕃兵，即侵奪府兵（關隴門第政治基地）；開進士，即侵奪經學世族（山東門第政治基地），皆破壞中世社會基礎以括充君主個人權力之革命行動，特文武有別而已。皇室身兼首要革命家及最大平等主義者，素為國史一大特色，不限於唐。


附注三：蕃將佣兵有私屬性質，同於後妃、宦官，非如儒臣、府兵社稷之臣，故「我胡人，忠一人耳」。以內廷私屬派斥正途重臣，元首政治行政集權固有之病，無葯可治，唐家特殊之處僅在其開邊黷武主義特出，蕃將乃成軍事主流。不尚開邊列朝，外戚宦官奪外朝為行政主流亦然。元老院敗則元首家奴權重，總統集權則有國安顧問基辛格凌國務卿羅傑斯，水門實為守衛國會政治，抵制羅馬化之後衛戰。開邊黷武於外-元首政治行政集權-破壞國內憲政，如影隨形。「不賞邊功防黷武」，儒者社稷之忠也。


附注四：東京士大夫變「政治型」為「經濟型」，大興田園經營之風，魏晉六朝因之。雖有均田之名，實大亂之後，以無主荒地優惠招民墾熟而已，能墾者即可割其半為私田以代佣值，子孫永保，非均也。魏復古視為東方專制根基之水利，大抵非朝廷所為，而系地方大姓組織經理。大姓亡，小農無財無力無組織保持，流官無愛於任地、短任亦無力為「可持續發展」，是以一退千裡，諸夏膏腴奧區；宋衛儒墨縱橫、鬱鬱乎文；齊魯衣被天下，泱泱乎大；漢魏名士謀臣之鄉，北朝隋唐儒林之楨幹，竟為梁山刀會粗豪不文之所，流寇拳民之溫床，通國之禍原。唯以平等-階級論，紅日之下散沙高度平等確已實現。


附注五：唐室有公主不售問題，太宗至於宣宗，滿紙呻吟，無六朝胡漢南北帝室同病，後無來者。士夫有閨門禮法問題，言及悍婦，痛心疾首。細究其故，皇室以冒牌暴發戶身份，欲以聯姻擠入正牌士大夫之列，而魏徵白敏中之流薄天家貴戚而崇拜一介白丁之山東崔氏詩禮舊家，太宗宣宗飽受岐視之餘，發憤為詞。士大夫聯姻，旗鼓相當，各有黨羽，有沖突自無單方屈服之理，各行其宗族動員，互控罪名，載在典策，流於後世，貌似婦解先聲。隋文度孤後即此類。此皆階級社會固有之事，與中世同盡。
此後宋明皇家選妃擇婿，皆取平民，明人尤甚，必取販夫走卒菜佣酒保，殆防平民秀才亦可望百裡之侯、至不濟可為師爺訟棍，殺人活人，或不耐強制終生政協待遇。此道其效如神，公主問題永久解決，不憂萬惡資本主義之生產過剩，至於統購統銷之「只有大白菜可吃」，鑒於吃菜者背景孤寒，無強宗大姓為後盾，極易和諧，不留痕跡，貌似婦德突飛勐進。此平等社會之優越性也。

——可知俗語之「不愁嫁」、眾MM之「想當公主」，皆小白也。公主之慘，不及商人婦者多，正與後妃多勝於民間妻妾、太子多勝於尋常文武相反o(>_<)o ~~

### 不及百年，天下民力竭矣——評《宋史》

貞元料民，戶口流散，至於兩戶養一卒，間接稅已有箭在弦上之勢。其妙在於，中央若能掌握汴揚運道及二三要埠，科鹽茶之稅，即能量出為入，輕重隨心，以既成事實取通國之賦，無論地方順逆。田賦之豐歉，系於戶口，戶口系於有效統治，於殘唐未免強人所難。此道利於中央及近運道之大藩，其次利於經濟作物產區，純農區糧戶無不困弊。唐亡，宣武淮南分南北之勢，十國各興經濟作物，關隴河朔貧乏不能自給，偟論維持帝系、儒林。及宋興，無半唐之戶，國用十倍不止，尚未計熙寧大觀之豐亨裕大。

太祖初有西都之意，以六師百萬之口，系於汴漕，本根不可拔，止。職業佣兵所負社會責任既多且雜，自路政河工至於海外貿易，波及現代型大政府一切職能，或尚過之，多數為六朝隋唐絕不以為當以官家任責司農任費者。起宮室興戎務，不令民自辦弓馬器物報到服役始於宋。所謂「重斂傷民」、「養兵百萬未得一兵之用」皆非平恕，等於要求皇室制造免費午餐。

佣兵非僅替代府兵，科舉文官亦非僅限於替代門第士族，後者無論人數、薪餉、經營范圍皆有暴增，且有每況愈下之勢。唐世君臣妒慕鄉裡士大夫特殊勢力，重於皇家威福，夢想官吏萬能社會，人人別無依恃，社會地位永遠與官場品級平行，而今成為現實。「天子重英豪，文章教爾曹」「書中自有黃金屋」皆出宋世，寒人社會「天子面前人人平等」新精神淋瀝盡致。其鄙俗功利，亦全應東西一切貴族社會加諸平民社會之惡評。

宋政之「經濟理性」「通貨膨脹（不限經濟）救國策」貫穿全代，遺禍金元，閑置於東漢六朝之國家社會主義經濟學再度啟動，王蔡秦賈相繼主其事，「言利之臣」近乎與朝代相始終，遵行國史特有之「政治決定經濟學」定理：大政府-積極財政必然興於專制平等主義革命之後，填補貴族階級或其餘介乎君民之間之社會中堅階級潰滅所遺真空。
荊公之法，十九皆強幹弱枝、剝民益上，獨保馬保甲諸法有地方主義傾向，與免役諸法正面沖突，「一家人給二家事也」。均田-府兵-租庸調為一整體，即皇室以官地代軍餉、以重役交換輕賦。免役法-官商經濟間接稅亦一整體，即細民以私地出餉，以重賦交換輕役。「法的精神」正面相對，不可兼容，保馬諸法腳踏兩船，自然民怨最重，優先落水。

然則新法原為「備邊府庫」出，仰慕軍功，不得不臨摹若幹唐制。唐人出塞，無須先斂財養佣兵，將士自備弓馬，赴前敵效死，傷病還家而已，無所望於官備軍械、終身食祿。費省而兵勁，餉重而士怨，不能不慕。

惜乎鄉勇箭社，不能復府兵既有之社會地位。府兵，即八柱國十六衛百六折沖府神經末梢，魏周隋唐統治核心武川胡騎-關隴門第之母細胞，天然為所在地精英及保護人，其為候補之勳臣如秀才為候補之宰輔，其臨（無府兵資格之）尋常農戶如後世旗丁待左近漢民，直至太宗東征高麗，溷取府兵資格，尚需金帛賄成。及承平日久，漢胡（等於文武）界泯，亦失其戰斗力，有待於新歸化蕃將胡兵代勞。宋人安能倒轉曆史時間表，強全社會退歸較粗朴原始狀態？

能行唐制者，反在遼金，其以種落臨漢民，近乎五胡北朝壓縮速成版，政治方面自蠻夷種落經貴族封建階級社會入於官僚專制平等社會，軍事方面則自純部族軍經勐安謀克兵農合一（酷似北周府兵、順康旗兵圈地居鄉、兼營耕戰）入於招梁山為軍。一入最後階段，其對宋軍事優勢即盪然無存。

「孤秦陋宋」，秦政所以鋤古典封建貴族，宋政則為消極收拾中世門第瓦解所遺之殘局，故有陋而無暴，所謂「宋踵五代已壞之局」。就組織力、社會凝聚力而言，門第不及貴族，觀關東田項復辟反秦、關東清流翻桉驅董、關東門第勤王擁高，有一蟹不如一蟹之感。然較之近世紳糧，則門第居優，神武圈地鄴都以養洛京諸坊，須顧趙魏名族顏色，洪武圈地蘇松，吳紳鼓栗而已，北朝隋唐於政務與士大夫共治，於社會受士大夫岐視，明清則純然「東風壓倒西風」矣，兩宋即二者過渡階段。

「合高度平等與行政集權於一者，臨敵易降。」——托克維爾

文明生於原始同質社會，有分化而後有文明。歸於同質，即文明末路，斯賓格勒所謂「費拉狀態」，物理學所謂「熱寂」。專制國家常為社會自組織功能喪失殆盡之日，止暴亂而維持社會之最後武器，無異發出求援信號：急需外界公共品生產者「輸入低墒」。

蠻族在等待。

### 鹽、鈔之弊，極於斯矣——評《元史》

鈔者，出於民間票據，其「非國家化」原系自然。私幣維持信用，嚴於刻己，有命長於皇室者，不贅述。可留意者，鈔法甫入官府，即財政擴張主義-官商經濟學-黷武主義-惡性通貨膨脹固結不解，橫亘宋金元明四朝，遺一超早熟之自我毀滅紀錄於國史。為行文便利計，泛稱「寶鈔體制」。下同。

四朝度支，鹽、鈔聯用，以其皆有國家社會主義性質，便於中樞以意為輕重，較之田賦正供零星散碎，定額難增，非與地方利益作復雜迂曲妥協，汲取不易，未可同日而語。鹽引、寶鈔，操之在我，乃經濟中央集權、經濟政治化關鍵步驟，並非「萌芽論者」「東方中心論者」幻想中之近代化，而系秦政-政治中央集權之越界擴張。行此道者，當時及後世皆視為商君、弘羊傳人，明史臣春秋筆法所定之「言利之臣」。

皇室之欲食免費午餐者，代不乏人。然於實物或金屬貨幣時代，其道易窮。沉郎之青錢，馬氏之鉛鐵錢，蔡相之當十大錢，枉負罵名，技止此耳。真能廓清曆史拌腳石，預演金元劵救國策，仍有待於異族王朝。

言利之臣在宋，不過兩黨之一，王、蔡、秦、賈，皆困於儒家保守主義及農村-地方利益集團，不得暢行其志。金元改制，以削台諫為急，以宋制錯亂，監察行政犬牙交制，議而不決、決而不行，大損行政效能，「宋人議論未定，金人兵已過河」，亡國之由也。台諫失柄，即儒學「輿論指導政治」核心價值觀慘遭痛擊，亦農業利益集團邊緣化。楚材之主中書，品階始終次於馬合木、鎮海，元人立制出此，言利之臣凌駕儒臣，兩黨形勢聲價，恰與宋代相反。

金源初入中原，雜封建、郡縣用之，分種人於基層，構築農村秩序中心，思路無異北朝府兵。然外環境已變，軍人樂於受薪逸樂，不樂受田世代勞碌。皇室以餉制軍吏，遠較以授田制府兵更為如意。代價在於，以鈔法養兵，可以實質增稅至於無窮，大異租調實物有天然上限，無形中保護小農。哀宗徙汴，盡召兩河種人從駕，軍戶集而民戶散，三司妙計，僅餘鈔法，乃有通貨膨脹千倍之說。

就政治代價而論，魏周幾無貨幣概念，國用不出穀帛，除徹底皈依農政，已無選擇，北朝君臣模古稱周，自居正統儒者，不能與此無關。種人扎根於地方，世代仰仗農業收入，無論出身夷夏，必有自居地方-農業代言人，抗拒中央集權-官商剝奪傾向。北朝隋唐之門第、豪傑若是，樂天「平地無銅山」論為主流，敵視鹽鐵官商間接稅；愛爾蘭新教托利黨地主亦如此，斯威夫特《布商書信》抵制漢諾威輝格黨君臣之通貨膨脹計劃，保護天主教農村利益；拉美天主教-印第安-農村聯盟尤為如此。

然則殘金以鹽（間接稅）、鈔（通貨膨脹）養游手軍戶，軍戶非但不能為農業利益代言人，反為農戶直接寄生者掠奪者，幾於千夫所指，故而國亡之際，有「睚眥種人婦孺不免」。而府兵漸廢，五胡異種，無非溷同漢民。種族出身宗教文化，遠不及階級形勢為要。

元據兩河，王公采邑、朝廷郡縣兩制並存，是以忽必烈有不臣之心，能以封邑為據點，積累實力。及其謀叛，有王文統輩精於鹽法鈔法者為「經濟獨裁者」，諸邑宗王在華者無不受金鈔巨萬而倒戈。阿裡不哥、海都走避，草原騎士、封建土俗敗於漢土金帛、官商經濟動員體系，等於成夾穀清臣未盡之業。

宗王自此奪實邑，行省一統長城內外，名義封邑以朝廷金鈔贖買，即大都朝廷以經濟利益換取政治集權。《元史．世祖本紀》幾為發寶鈔若幹若幹賜宗王、諸軍、降將、新附民、災民之流水賬簿，所涉金額之巨，視宋世百倍不止。不取江南稅源，寶鈔體制必有內潰之虞，無異殘金。雖取江南，亦必與阿合馬、桑哥輩「國家壟斷經濟學家」共治，用之而後殺之以平民憤。開國之君，窘困若此，曆代鮮見。即令權變至此，不過補綴二紀而已。成宗即位，公私困弊，危重難言，計無所出。

武宗二年，三寶奴奏：「尚書省立，更新庶政、變易鈔法」。制可。詔天下，有敢阻擾尚書省事者，罪之。頒行「至大銀鈔」，制曰：「昔我世祖皇帝既登大寶，始造中統交鈔，以便民用，歲久法隳，亦即更張，印造至元寶鈔。迄今又復二十三年，物重鈔輕，不能無弊。乃循舊典，改造至大銀鈔，頒行天下。」

熟於金哀宗賈少師財政學、金元劵銀元劵沿革、戒煙丸戒鴉片故實者，不難推知結局。紙質寶鈔鹽引與無限皇權結合，有元一代，鹽價永遠上揚，鈔值永遠跌落。及其亡，民變之有組織者，唯有教派及鹽梟。

至正垂亡之際，兩浙士論久已切齒於「言利之臣」，劉誠意集中，念念不忘烹桑羊、繼周道二事，亦一時輿論氣候反應，未必皆獨得之見。彼從石抹明安，志在勤王，無乃順帝君臣不能為文宗恭王，彼自不得為曾左，竟以長毛狀元紅巾軍師了此一生。牧齋詫其未遇時心氣發揚，仕明為公卿反而鬱鬱悲回，實於反動階級敵視流氓無產者之自然心理估計不清。

明祖父子於重農反本，滅絕言利之臣，與諸儒立場一致，然而稍有「國家理由」，立刻不能自制。《洪武實錄》用寶鈔如用沉家聚寶盆，免費午餐之樂，躍然紙上。成祖數絕大漠，六出西洋，望其能守財政保守主義，實難愜情。據「反鄭派」劉大夏高見，留都匠戶軍戶有幸辦皇差，為亞非各族友誼出力，等於賣炭翁「半尺紅綃（寶鈔）」加古拉格之「政治任務提前獻禮」，注定家破人亡。鄭太監雄風所欠良民血債，不下萬戶。洪、宣主弱臣強，儒生用事，大興右傾翻桉風，四朝言利之臣，一概打入曆史編撰學地獄，鄭公公恭陪末座，無人稱冤。至於後人以移情作用翻桉，固非明人所能料。

右傾翻案，即行仁政，仁宣二宗既廢乃祖乃父恐怖政策，自無術強使商民接受信用破產之寶鈔。於是有馬尼拉白銀船填補真空，「晚明貿易中心論」實為（人類最早）紙幣受（人類最早）惡性通脹連累而破產之間接後果。


附注一:周秦之儒，以周政貴族主義反對秦政平等主義。六朝之儒，以門第文治主義反對寒人蠻族（內外無產者）軍事統治。宋明之儒，以農本-地方視角反對官商-集權視角。謂其永遠慢曆史半拍，永遠保守反動，毫無過當。然觀其所保所守者，有二恆德在焉。其一：以民間視角，堅持於政統之外，必須保留某種社會組織核心，其為貴族、門第、紳士等等，尚屬次要。其二：堅持民族共同體有代際契約性質，維系契約之民德民俗不在政爭范圍內，不得以政統革易而動搖。二者皆有至意在焉。


附注二：政制所計，多在橫向博奕。實則人類生存蕃茂，多系於縱向游戲規則，後者多賴宗教、傳統、民風維系，多出無文默喻，不在典冊。革新一事，多有實為破產賴債術者，異化少數派文人政客施專政於無文大多數，細民犧牲最重，反而偏於保守。革新之成果，往有賴於消費民族共同體擬為子孫代代相傳之公產，遺憂患於未來者。最能計遠者，多為農業貴族，工商精英已有流沙性質，群眾政治古今皆以愚蠢近視聞，流氓無產者政治則永為上帝之蛆，所以結束文明而召喚上帝之鞭者。故而政制平民化而文化宗教缺乏保守核心者，多有民族自殺傾向。

### 北京如何渡過危機？（譯）

北廷制通國精英之柄，其來久矣。景氣不再，其將為流沙乎？

北廷以柔術奪天下之志，垂數紀矣。負慚德細惡者，喪邦棄國，前後相望於道，而彼乃以元凶恬然於位，非敏斷精察，烏得至此？興貨殖於白茅，事強鄰以脂韋，以小博大，威重漸積，垂二十年，誠不易哉！

環宇蕭然，百病生焉。土貨不行，其勢若崩。勞民廢業，千萬嗷嗷；諸生不售，百萬擾擾。一朝滯貨山積、物業賠累，劫運方臨，雖有柔術，未見其能善後。

下游雖病，未若泗上諸侯之甚。少府豐盈，官銀不至向隅。內幣大出，臨敵之志未失。南金在握，潰敗未足決裂。

然則馬行夾道，稍緩即覆。旺氣少泄，游手百萬以待旦夕之食者，將何所恃？騎虎自當狂奔，不良於行者膏虎吻耳。

景氣難回，蕭條常駐，飲鳩無術，命與時爭。柔道能行，以經易政耳，局破則難收矣。億兆順民，化為魏府牙兵成都突將，亦所難測。

北廷許民以富，始得非聖而列道逆天而治民。並此而失，後禍難料。京師喋血，五倫盡廢，餘者不過望士民淡於國是富我私家。亦以是故，勒逼勞民，凶禍頻年。今若求富且不能，加新忿於宿怨，危道也。

民怨非曰不烈，端在各自為戰，易動難合，無補於事。秦政之要，分民也，散沙也，離眾也，臨之以刑，化之以詐。而八旗互保，持柄益堅。

東臨玄莬，南望金齒，獨夫淫虐，蒼生魚爛。養生送老不暇，懷異志者豈雲不眾？殆群羊耳。八旗內諧，事無可為，凡可為者，皆原於親衛不和。

北廷之賢於自衛，眾所周知，零星倡釁迂道據亂，非彼所懼。金吾之銳，百萬雲集，兵精械利。且不聞有東廠之淫毒，散在鄉邑，人莫能測。雖有聯網，撲殺而滅度之，又何難哉？

都門喋血，物望早盡，所恃不外六師，立國唯知廠衛。環顧宇內，論料民之密、臨民之察、殘民之能、散民之智，北廷尚在，誰與爭鋒？民變蜂起，歲數百萬計，正為此輩煉忍練兵之用。破民之首，散其眾，弱其心，奪其志，此輩駕輕就熟之業耳。縱雲時荒民困，天下洶洶，吾固知北廷必有恃爪牙而任甲兵之成算矣。


附注：此譯文僅節略百分比數字（史傳所無），及古巴津巴布韋（不入四裔列傳）。原文如下：

Will the Chinese Communist Party Survive the Crisis?

How Beijing』s Shrinking Economy May Threaten One-Party Rule

Minxin Pei

March 12, 2009

Summary — The financial crisis is challenging Beijing』s ability to hold up its end of the deal with the country』s elite, leading to a potential threat to the continued rule of the Chinese Communist Party.

MINXIN PEI is a Senior Associate in the China Program at the Carnegie Endowment for International Peace.

Until recently, most leading China watchers thought the Chinese Communist Party (CCP) had become remarkably resilient. Through learning and adaptation, it seemed, the world』s largest and most powerful one-party regime had become politically nimble and skillful enough to overcome difficulties that would have overwhelmed lesser autocratic rulers. For two decades, the party has compiled an impressive list of achievements: at home it has kept the economy growing at a gravity-defying double-digit rate, while abroad it has pursued a pragmatic foreign policy, avoiding confrontation with the United States and methodically gaining prestige and influence.

Because of the global economic crisis, however, Beijing is in trouble. The problems are numerous: China』s exports are plummeting, tens of millions of migrant laborers have lost their jobs, millions of college graduates cannot find employment, industrial overcapacity is threatening deflation, and the once red-hot real estate sector has nose-dived. The country』s faltering growth is posing the hardest test yet to the CCP』s resilience.

To be sure, the Chinese economy has fared less badly than many others. The country』s insulated banking sector remains largely unscathed. Indeed, the government』s fiscal balance sheet is strong enough to fund a $580 billion stimulus package (although only about a quarter represents genuinely new fiscal spending). China』s colossal $1.9 trillion in foreign exchange reserves provide a comfortable insurance policy against global financial turmoil, and the country should be able to avoid an outright recession.

But a reduced annual growth rate — now down to about seven percent from over 11 percent a couple of years ago — will bring enough trouble. Every year, the Chinese labor market grows by more than ten million workers, the bulk of whom are leaving the countryside for urban areas in search of employment. Each percentage point of GDP growth translates into roughly one million new jobs a year, which means that China needs GDP to rise at least ten percent every year in order to absorb the influx of laborers.

With no end to the global crisis in sight, many are wondering how long China』s economic doldrums will last and what the political impact of stagnation will be. The conventional wisdom is that low growth will erode the party』s political legitimacy and fuel social unrest as jobless migrants and college graduates vent their frustrations through riots and protests. Although this forecast is not necessarily wrong, it is incomplete.

Strong economic performance has been the single most important source of legitimacy for the CCP, so prolonged economic stagnation carries the danger of disenchanting a growing middle class that was lulled into political apathy by the prosperity of the post-Tiananmen years. And economic policies that favor the rich have already alienated industrial workers and rural peasants, formerly the social base of the party. Even in recent boom years, grass-roots unrest has been high, with close to 90,000 riots, strikes, demonstrations, and collective protests reported annually. Such frustrations will only intensify in hard times.

It might seem reasonable to expect that challenges from the disaffected urban middle class, frustrated college graduates, and unemployed migrants will constitute the principal threat to the party』s rule. If those groups were in fact to band together in a powerful coalition, then the world』s longest-ruling party would indeed be in deep trouble. But that is not going to happen. Such a revolutionary scenario overlooks two critical forces blocking political change in China and similar authoritarian political systems: the regime』s capacity for repression and the unity among the elite.

Economic crisis and social unrest may make it tougher for the CCP to govern, but they will not loosen the party』s hold on power. A glance at countries such as Zimbabwe, North Korea, Cuba, and Burma shows that a relatively unified elite in control of the military and police can cling to power through brutal force, even in the face of abysmal economic failure. Disunity within the ruling elite, on the other hand, weakens the regime』s repressive capacity and usually spells the rulers』 doom.

The CCP has already demonstrated its remarkable ability to contain and suppress chronic social protest and small-scale dissident movements. The regime maintains the People』s Armed Police, a well-trained and well-equipped anti-riot force of 250,000. In addition, China』s secret police are among the most capable in the world and are augmented by a vast network of informers. And although the Internet may have made control of information more difficult, Chinese censors can still react quickly and thoroughly to end the dissemination of dangerous news.

Since the Tiananmen crackdown, the Chinese government has greatly refined its repressive capabilities. Responding to tens of thousands of riots each year has made Chinese law enforcement the most experienced in the world at crowd control and dispersion. Chinese state security services have applied the tactic of 「political decapitation」 to great effect, quickly arresting protest leaders and leaving their followers disorganized, demoralized, and impotent. If worsening economic conditions lead to a potentially explosive political situation, the party will stick to these tried-and-true practices to ward off any organized movement against the regime.

