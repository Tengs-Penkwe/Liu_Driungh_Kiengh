# 劉仲敬四維言論合集 2007

Original text

劉仲敬文稿站

下載地址：
https://drive.google.com/file/d/0B6VtpLwvLom7YmFyRmdkRW5UYlk/view

整理者：雲遠

試入百度、谷歌搜索，已經毫無痕跡。惜哉當時一度短暫開封的四維網站格於閱讀限制，並未收集完備。其所有者如下：

### 貓頸系鈴者

胡子曰：「知難行亦不易。」高談立憲者，誰樂為貓頸系鈴者若吳君幼明乎？果證仗義每多屠狗輩任俠誰見讀書人否？吳君求仁得仁，可無憾矣。吃人血饅頭之大多數何以自處？惡政之出，必於惡民之壤，信然。

### 上貪下詐

基層小公務員任滿二十年者，不夠資格判刑十年者幾希，所賴者不追究三字耳，苟不幸誅成濟以謝天下，亦其本分耳。而國如是爾，民如是爾，起哄五分鍾後，繼之者必不乏人。下詐而上貪，縱有民主，未必能善其後。專制以刑，共和以德，先哲之言不可忘。

### 封建亡，流氓興

吾國之封建早壞於戰國，楚漢之爭，貴族敗於榮譽，漢高以厚黑之學，無賴之行得天下，創此惡例，自此堯舜文武周孔之道未嘗一日行於天下。儒者雖以愚君政策自衛，而權力之源終為武力。文武兼資之殷周貴族隨宋襄`項籍而亡，儒生唱文治，農人重安土，而兵終不可廢，充軍伍者非本土之無賴（漢高，明太，李闖，洪楊輩），即外邦之降虜（楊家將，呼家將輩）。好男不當兵，秀才不敢遇見兵，於是武裝流氓之半兵半匪橫行天下，為吾國歷史一大特色。皇室寶座幾為流氓之專利，李逵輩亦可想往，全無神聖可言，非西洋王權崇高，貴族任俠可比。治史者不可重名輕實。

### 腳踏兩船者先落水

國民黨之精神黨員條款本為反攻大陸而設，久成精神海洛因。大陸苟能民主，必有草根政黨自本土興，白華隔代豈能動民心。反之，兩岸分立，國民黨大陸色彩愈重，愈難爭勝於台`澎。雙鳥在林不如一鳥在手，民進黨固知之也。

### 台獨之神學性

基度者神乎？人乎？神人同性乎？神人同意乎？愛基度者當三呼神聖乎？一呼神聖乎？皓首窮經於絕漠，喋血死斗於街市凡三百年者，皆羅馬智者勇者之精華也，而今安在哉？台人者中國人乎？台灣人乎？既中又台乎？愛台者當呼民國乎？呼台灣乎？吾華人智勇之精華將何以善其後？勿使後人復哀後人也。

### 克隆卡欽斯基

波蘭之惡搞，總統，總理兄弟如孫行者之毫毛，化為克隆大軍，可謂壯矣。見此上好題目，未知眾高人何以教我？

### 威尼斯式寡頭政體的前世今生

[詞條]……議會由號稱黃金家族的工商巨頭以極復雜方式互選產生，多數平民無選舉權，亦不能理解過於復雜的選舉制度。行政長官必經寡頭的提名委員會篩選，並在任期內始終受秘密監控，因而無政治主動性可言……以上內容摘自「威尼斯共和國」（「簡明歷史詞典」）。諸君不覺得是從「香港史」最後一章剽竊來的嗎？「歷史是一座畫廊，原作甚少，復制品甚多。」

### 全民戰爭與全民投票

天下本無免費午餐，全民投票型民主在雅典與法國的誕生，都伴隨戰爭的民主化——由貴族之間競技式（宋襄公/黑太子型）小戰變為全民動員式（長平/凡爾登型）大戰，蓋臣民不介意領主為路易王或腓力王，共和國民卻非在乎不可。政治民主化+戰爭全民化乃兩次大戰之所以為「大」之主因。民主台灣若與共產大陸作戰，必為全民總體戰，非如直皖之戰可不擾商民。我決不敢象余傑那樣樂觀。

### 功能團體選舉制自傳

我是私生子，在十九世記末的歐洲流浪，不知自己的血是藍是紅。君主國討厭我的尾，共和國討厭我的頭。我象瑪麗花郡主一樣靠出賣自己過活，幻想俠義騎士救我出水火。大戰給我送來了機會。霍爾提海軍上將從赤黨手中奪回了不再有海的匈牙利王國，自由派包圍的卡爾陛下與左派可以施展的共和政體都容不下這位自封的攝政王，只有收養我這個流浪兒。從此我的好日子來了！葡萄牙的薩拉薩爾博士與西班牙的佛朗哥元帥面臨霍上將同樣的困難，也是靠我才度過難關。佛元帥從共和派搶到國土，又從君主派搶到王子，卻不料王子翻臉，趁他屍骨未寒，連我也掃地出門。可我早有准備，蘇哈托將軍早在印尼為我布置好新家——我生長陰溝，從無種族，宗教偏見，只要有利，移民東亞，改信回教有何不可？可嘆我英勇的軍人（內戰）英雄們總是是時運不久，現在我只有香港一個家了，居然還有人給我搗亂，是不是想讓我移駐大陸？對我倒無所謂，你們渴望再活五百年的康熙帝不就曾讓吳三桂上遼西養老嗎？我可不象吳藩那樣氣傲，我會來的，只是各位受得了嗎？

### 余傑`焦國標的90年代

余，焦二君榮登07禁書榜，似乎足以證明好事者完全可以視二君為研究對象了，因此，首先就要回顧他們的思想歷程。余君倒好辦，他的抽屜文學（北大時期）反不象近作「天安門之子」與「致帝國的悼詞」那樣難找。而焦君的90作品，我搜到的只有「讀書」上的三篇短章，其中「我甘願做這樣的祭品」確是與「我願做M軍導彈下的亡魂」（我無法確證後一句確為焦君作品，望高明有以教我）文風一致。上網尋禁書，甘苦不足為非同好道。

### 創造民族的經典進程

「國家創造民族，而非民族創造國家。」畢蘇斯基元帥如是說。其實此言只適用於法，西等大民族。若無「四十先王」，很難說布列塔尼，洛林，勃艮地會成為一國。設想一下愛國者戴高樂高舉洛林十字架反抗巴黎占領軍的景象吧。小民族如捷克，芬蘭，挪威毋寧說是：方言創造語言，語言創造民族。十九世紀的德國人認為波希米亞語乃德語諸方言之一；挪威語至今被兩國人看作丹麥語變體；芬蘭語之於瑞典語亦然。有教養的上流人多以為這些方言必隨教育普及而消失。然而歷史的裁決正相反，其步伐如下：1，語言學家從無文的老人口中搶救瀕死的方言；2，民俗學者復活口傳民歌`鄉風；3，文人以此為靈感寫作；4，產生了傑作的方言再被廣泛使用；5，同一語言使用者產生團結感；6，地方+語言認同轉化為政治認同；7，不同認同引發沖突，流血產生烈士，殉道者的血是民族的種子；8，流亡者運動大國外援；9，戰爭或危機觸發解體，已准備好的新民族建國。如今，誰說捷克語，愛沙尼亞語是方言，豈非沙文主義？將來，是否還有閩南語？沈君山諫蔣經國：「不要制造烈士。」然而烈士早已有了。

### 亨廷頓式綠色起義

亨氏「變化社會中的政治秩序」專章論述「綠色起義」，大意為：通過普選，立足鄉村，本土，低教育多數選民的反對黨擊敗依靠都市，富有，高教育少數選民的老大黨。近十年，土耳其西化`都市化的共和人民黨一再敗於親伊斯蘭政黨；台灣新黨`親民黨窮途末路，似都在為亨廷頓提供新腳注。

### 司馬昭之心，路人皆知；成濟之心，路人知否？

竹聯幫主，江南案真凶近日客死異鄉，又一歷史疑雲真本沉入地底。照唐德剛之說，江案與宋教仁案類似，蔣`袁二君果欲殺人，必不親自下令，自有貪功者窺上意自為之，利歸其主，禍隨己身。此著絕類亨利二世殺白凱特大主教，四騎士不待命而行。苟以無罪推定之法，王與二總統必以清白身還。誠如馬基雅維利所言：「君主除作惡之工具，收作惡之果實。」衡之當代，則有廣場之被焚軍人，余祥林冤案之自縊警察。彼等皆今之成濟也。貓頸系鈴者吳幼明苟非去職，未必能免於類似結局。可知特立獨行者大智，貪祿圖利者小痴，古今之傷元而自焚其身者，非小痴者乎？

### 何事飛車三十裡，夫人燙發進城來

仿佛由於風水，美英自由主義一到中國就會染上幾分權貴色彩，失草根之心。蔣宋美齡之發與陳方安生之發前後輝映，皆令左派坐收重禮。使氣輕物，人之恆情，然政客當如張江陵言受天下之穢。以才美論，中人足已，而親民不可少，雖粗野無妨。民進黨之粗野正其力量所在，否則國民黨之博士滿堂富商如海，何懼乎區區土學士陳君！港之泛民不脫精英氣，則難為京人大患。

### 山中高士世外仙姝

號為親民，親民黨其實士大夫色彩最濃，宋君入仕即以秦王府十八學士自居。（此非偶然，台灣實為傳統中華之桃源，士人階層受破壞最少。）陷於國民黨之權貴與民進黨之暴民之間兩面挨打，實乃性格決定命運。蓋士人平時最厭摧眉折腰事權貴，亂世最畏吃暴民眼前虧，而於轉型之台島竟皆得之，不可謂非大不幸。然山中高士世外仙姝輩本不宜赴海德公園賽口水，效王船山入山著書，臥待三百年後之崇拜者可也。

### 「我們已經比巴黎公社長壽！」

革命未及一年，列寧已自豪勝於巴黎公社而發壯語。此言頗類朱重八之「本是沿途打劫，不想弄假成真。」，蕭老公之「自我得之，之我失之，我又何恨。」列寧死而有靈，知其社稷七十有二，必喜出望外，何悲劇之有？由此亦可見布黨之施政多為臨時救急，無立永制之意，亦不宜衡以馬學正經，蓋守正經之孟什維克因其書生氣左右不逢源，早為列寧所笑，而毛君若有知，亦必斥為雙料蠢豬無疑也。

### 紅顏未老恩先斷，斜倚政協坐到明

民進黨陳君之土`愚`野`貪`賴，路人皆知，而台人卒不去之。此台人聵聵乎？民主禍國乎？非也。民進鄉愚之於台島，亦猶天主教鄉愚之於波蘭，乃民族之安泰，累敗累倒，觸地必增其力，依雅娜哥拉聖母像明燈不滅，救主基度之教會不亡，波蘭民族必不亡，天主教保守派亦必卷土重來，斥彼等為愚惡之才人智士身名俱滅，雄主五蹶，名將七喪，而彼等自若也。蓋國`親諸領袖亦如波蘭之王公，本非波人，聯姻海外，進則入大都之之廟堂，退則營北美之身家，台島無非彼三窟之一，當此國危主辱之際，誰信彼必為台人死戰哉？而綠黨鄉愚無財無智，子孫家業不能離島半步，台存則存，台亡則亡，台榮則榮，台辱則辱，此故台人所共知者。連`馬`吳`王諸君子鄙陳君如流寇，然明亡之際，士君子史可法黃道周輩無能為也，苟無流賊李定國海寇鄭成功，宗社早隳，即貳臣洪承疇輩亦無利用價值，無由賣笑北廷矣。今日苟無綠營流寇惡斗，連`馬諸君必如董君建華之紅顏未老恩先斷，斜倚政協坐到明矣。即大陸以民主自許者如余傑`王怡`焦國標輩亦將無所逃於天地之間，所關者大，不可不察。君子不當棄實取名，台島實為傳統中華之桃源，台人之去中者，實如明儒逃禪，非愛佛祖，實惡滿虜，名為去儒，實為儒之守經者。風土異則民情殊，台如沒落書香之閨秀，寧碎其軀於胡馬之前，不樂吹蕭漠北，強顏事仇；港如幼遭拐賣之樂伎，事夷事匪與彼何由？唯知眩賞金於眾以示寵耳。雖然，台苟不存，港寵必衰，亦如董君之夢斷羅巾淚不幹也。

### 廣州賴昌星之私煙/北美賴昌星之私茶

英煙毒神洲，非僅英商與華官之分贓，照凱恩斯之乘數效應，贓款之流溢，販夫走卒食力勞民賴此得食者當不下數百萬，事關眾利，賄買大員以通私貨實屬必然。故林文忠之銷煙於眾，乃告眾私貨未入吾之私囊也。而琦善之請和，宣宗及在朝諸臣不信彼真不能戰，必疑彼得賄賣放，可知廣州官商之利益共生幾於通國皆知矣。勢既如此，縱英人不戰，煙亦不能絕。蓋一清官安能久在其位，繼之者必清`勤少而貪`惰多。真壞廣之煙路者實乃滬之開埠，而兩廣之民失業者百萬，富甲全球之行商伍氏亦破其家。洪楊乘之而起，幾傾天下。華茶流北美，英廷貪利，欲以壟斷官商如十三行者逐私貨而專其利，北美民嘩，傾官茶於波士頓而叛母國，英師累喪而新國立矣。夫以華盛頓諸人之精明現實，苟無牽動全民之實際利益，安能為潘恩輩抽象理論而仗義興師！觀其戰後待潘恩之忘恩薄情，待紅人之鐵石難移，待黑人之愛莫能助即可知矣。兩大國之今史皆起於官商，官商之力大矣哉！更有進者，法之官商包稅，為大革命一因，而拉瓦錫以人頭殉之；唐`元之官商專鹽利，起黃巢`張士誠二鹽梟於溝壑，社稷為墟。讀昔之書，觀今之政，孰謂著史可資治者？

### 老子與韓非同傳

宋人好義理，風氣移人，雖史家不免，苛評史公，必以老子韓非列傳最為無識，實則未明戰國秦漢之際兩黨對立與國際政治`文化沖突之糾集。戰國諸子學各有其民族背景，非僅思想流派有異。名法出三晉，秦無學術，秦政皆出三晉，以軍國為宗，以能戰為先，棄詩書禮義蔑如也。故商君焚書，趙王胡服，戰國之末直為秦趙相持，趙亡則五國隨之。儒術出鄒魯，之齊與陰陽家合，東土為文化經濟極盛之國，富而好禮，文而不能戰。故孫儐知三晉卒素輕齊，荀卿見臨武君，亦以齊之技擊不如魏之武卒，魏之武卒不如秦之銳士。魯連義不帝秦，為秦人棄禮義上首功也。孔鮒抱先人禮器與陳涉俱死，足證東土儒生必欲覆秦之心。始皇之焚書，乃商君政策之擴大，廢封建，乃限地方之權而申皇權；儒生唱周制，實欲保地方權以限皇權，非徒好古也，明末顧黃亦有此心，事關現實政治，故始皇必坑之，非一時意氣也。秦亡儒生多向楚，項王自為魯公，天下降漢魯獨不降，漢王至欲屠之。叔孫通立漢制，魯二生不從，彼所謂積德百年而後禮樂可興，直謂漢王德薄不足為天子爾。漢廷用黃老，所謂黃老，清靜無為蕭規曹隨也，而蕭相所規者，直秦法耳！故黃老清靜必流為申韓刻薄者，非學理之推演，實現實之政事也（雖然老子自有兵家權術之意味）。儒之在野如故，其抗爭亦如故，非為復古，實為限權，至「鹽鐵論」時猶如故。宣帝言漢家制度霸王道雜之，即承認武帝尊儒不過緣飾而已。帝權終不可限，則王道終不能行，於是乎「百代皆行秦政法」矣！

### 民族的流產`開宮產`輪椅生存與國際政治

民族有順產如英法者，難產如波`捷者，亦有流產之勃艮地，開宮強產之奧地利，輪椅生存之比利時，大抵乃國際政治為之。勃艮地法之東藩，百年戰起，英法兩弊，所爭之佛蘭德膏腴之地竟入勃大公之手。貞德敗囚，法王割北土賄勃公，得其助兵始復國。是時勃公富甲諸歐，查理公囚法王路易立城下之盟，復欲爭神聖羅馬帝位，眩財窮兵，廣招騎士；而路易則虐顯貴，厚農商，重幣和英，煽查理屬民叛之，不戰而分其國，今之勃民不復憶其方言，以法人自居。向使查理公得行其志，法必不能吞不列塔尼，吞弗蘭士孔代，吞洛林，吞裡爾，吞阿爾薩斯。法德之爭及兩戰亦不起矣。奧地利本欲入德，國聯懼德之強而拒之，奧人銜之，故夾道以迎希特肋，啟大難。比國本欲入法，英懼海門沖要為陸強據，強使之獨，至今內斗幾不成國。夫小邦之不幸，非僅欲獨不能，欲不獨亦有所不能也。今之太平洋猶昔之北海，太平之台亦猶北海之比國。麥帥鎮東京，直言日澳為北南二描，欲用武於是者，不憶昔之用兵北海之雄主名將腓力`路易`拿破侖`威廉`希特勒乎？

### 德奧和平統一的敬酒罰酒

德奧初敗，頗欲引威爾遜之民族自決，奧國民議會決議入德，但澤`蘇台德之德民不欲歸波`捷，國聯自壞其言而拒之。1932奧德議關稅同盟，法人憶1867之關稅同盟實導第二帝國，並此而亦壞之。越明年，希特勒興焉，徑以兵劫奧，奧人杯酒簞食迎之。德人益信忍辱守法之魏瑪政客不足取，唯兵威足雪國恥，益奉希氏為英雄矣。於是南脅捷而捷降，東凌波而波距，巨禍生焉。夫惡人之得眾，亦有激之者。國聯獎惡凌善，禍由己招，而中歐諸國力拒公投，其愚亦不可及。向使公投計行，諸國德人未必不如瑞士之德人寧享聯邦之自由不為母國之奴虜。縱歸德，亦勝於兩敗具傷，而史達林收其利，東普魯士`蘇台德之德民逐矣，烏克蘭之波民流矣，立`拉`愛夷為亡虜，卡累利阿之芬民逃，莫爾多瓦之羅民破，柏林`布達佩斯之民踐於鐵馬之下。今俄之罰亦重矣，五百年拓土洪業一朝盡之。如是則歷史如神明不可欺，獲罪於天安可逃也。亦可知專制國遇民族主義猶硫酸遇水，不釀巨禍者幾希。尚不如不唱民族高調之老家長式君主能苟存。今之當道慎哉。勿笑瓦文薩之落魄陳水扁之狼狽，彼罪如街痞，小罰即歸，更有罪重於天者，海牙紅屋巴格達黑室為等末路。今之蟻民慎哉。吾輩生於專制國遇民族狂之世，勿以急盜他蟻之米糧聚於己之片葉為得計，夫滄海橫流，片葉將安歸乎？此即小智適以殺身者。

### 摩洛哥之皮與實/台灣之皮與實

法據摩洛哥，德人銜之，列強為之解。美總統老羅斯弗誡其公使：當令法得其實，德有其皮，英人和之，果如其言定議。德君威廉怒曰：美為吾日耳曼同宗而助拉丁人！後德師入列日，英師入衛比國，德相霍爾維格亦怒曰：英為吾同宗竟為穢紙而伐我！何不憶前事而自欺之甚也。今之美人亦循此，不武者台人有其實，不獨者大陸有其皮也。何吾之將相狂言自喜哉？彼等果憒憒乎？抑或如榮祿諫孝欽：聽皇上胡搞，等咱們收場。而彼等所以收場者，莫非義和神拳乎？

### 無封建者無自由？

民主乃現代作物，然其種植亦有難易之別。其難者多在absolutism官撩集權之國，中國所謂郡縣制者；其易者多在貴族封建之國，即始皇所廢之封建也。當代史家多以封建/貴族為自由/民主對語，此文人所以為政治白痴也，勢將為商君始皇所笑，而秦漢之儒尚不如此憒憒也。蓋彼親受秦火慘痛切身，而周政未遠猶可追也。故西漢一朝政論，無非劇秦美周。周政可美正在其君弱，有昏者無暴者。自西洋言之，則有馬基雅維利之君臣國家與主奴國家，前為山地，破主峰群山可守，未易圖也；後如沃野，取其君則通國皆亡。此即漢儒之言瓦解與土崩，周之八百與秦之二世也。十七`八世紀為absolutism之盛期，腓力`路易`彼得`腓德烈皆主此，然西`法`俄`普之流血反復皆由此。有貴族，則君威弱，任俠重譽之風不熄，國之大幸也。流氓天子始於漢，游俠列傳止於漢，非偶然也。吾國流氓政治自此始，民德之壞冠絕全球，今史所頌之「歷史進步」與有榮焉。今日之憲政先進國，大率為absolutism遺漏之卑弱小邦，其民風好義少詐，正與吾民之貪詐懦私相反，實貴族騎士之風未盡滅也。民風即國運，造物不可欺。

### 憲法即體質

憲法之拉丁詞根無憲亦無法，即蓋侖醫學之體質——膽汁質多血質粘液質抑郁質之質也。蓋羅馬人如近世英人，以為民族猶人，其憲法（體質）由先天遺傳與歷史經歷決定者居大半，故不成文憲法為最真最良之憲法。以人為之成文憲法足以改良民族體質，無異於四十歲所定健身計劃足以卻病延年，苟不能得，必責計劃（憲法）不良而更立新憲，真如原人視醫作巫，以文字魔力可補天回日也。

### 發現法與制定法

中世封建之成憲：君主可發現法而不可制定法，所謂發現者，實乃民風民情精煉成法，非當道所創也，如繪制山川地圖，本無需問其何者為善何者當改。故合於習慣偏見，不待強力而自行。若君主者，亦在社會之中而非社會之上，貴族之首而非其主，本無強力背民族之習慣法而行己之意。十七世紀absolutism生，始有主權者概念。蓋主權者可為君`公`議會或他團體，然必在社會之上而非其中，制定法以改革社會清掃舊俗。於是封建廢，國家興。國家為強力之總匯，有興利除弊之責，其視國民如工程師視原料，醫師視白鼠，每經一戰爭`危機`建設`發展`進步，必制定新法，亦必擴大國家之職與能與權，幾於無可抗。故不待蘇俄興，人之視己為待改造者已久，列寧百尺桿頭更進一步，責彼當全責亦失事理之平。始作俑者，非鄙習慣法，斥信教守傳統為鄉愚，自許智高天下之文人才子乎？

### 大法官培根之羅馬法與大狀師科克之習慣法

Absolutism興，諸君主多竊喜，以為可壞封建之成法而擴己之權。然改制必改法，封建之習慣法出日耳曼諸部，重自由農，無奴制；重貴族騎士，限王權，非雄主霸才所樂見。而羅馬法行官僚政治，主中央集權，如商君法之便於始皇耳。法`西強王收羅馬法之利，英王詹姆斯慕而欲效之，乃令大法官弗蘭西斯培根（近世科學之祖）主其事，英之習慣法狀師大嘩，以為吾民之傳統自由危矣，乃群推大狀師科克（英美法系法學大宗師）攻培根，發其貪賄之據。培根乞王恩曰：「今逐王之師相者，他日必奪王之冠杖。」而王無能為也。培根終入獄，羅馬法亦不行。培根早卒，使彼能享羅素之壽，則可親見己之預言成真。王之太子查理於替本刑場棄其首於國民，獻其魂歸天主。

### 立憲減肥學

憲法為民族體質之可見者，自由即責任，共和以德立，無道德責任感之民族甚難享良憲政，亦猶無節制力之人頗難減肥。彼每夜讀時尚雜志，必慕他國之苗條而改其舊有之減肥法，中醫之改良湯劑`西醫之革命手術，皆如五日京兆，肥未減而雞皮重累猶產九子之鄉嫗，乃痛詆昏憒中醫殘虐西醫之無良，而絕不憶諸醫皆吾自召，非如波蘭之被強暴也。孫文見嚴復，復曰：「吾國民智之下民德之卑不足言立憲。」文曰：「迄河之清人壽幾何？君為理論家我為實行家。」今之貪詐猜忍同胞果有愈其先輩乎？

### 老自由新專制

英人好曰「吾英之古老自由」究其實即諸歐共有之習慣法，孟德斯鳩所謂北歐自由之源耳。當新君主國之興，歐陸雄主強王競用羅馬法，亦如吾戰國諸雄競用李克`吳起`商君名法之士，以其法尊主抑臣，強幹弱枝，為富強之速成術。英諸王頗效之，格於法學家之保守而累挫，大法官培根至焚其身。及查理即位，益感英之落伍於大陸群雄，思有以救之，乃設星室法院分舊法之勢，內戰起，王伏誅，星室廢。自是政法兩界無敢言廢習慣法矣。而英法終為海洋法系之祖，憲政之良者多屬此系國家。夫保守常為弱者守舊自由，變法常為強權謀伸其勢。論史當得其真，不宜因名廢實也。

### 內多欲而外行殘虐，自作獨夫而自受之

立憲國民之德，重獨立，尊責任，能堅韌，多遠志，有好義任俠風。亂政國民則好逸樂，輕生死，蔑勞作，少耐力。專制之國民貪詐猜忍，好權謀乏毅勇，內多欲而外行殘虐。國體為國民所生，猶植物由水土所生。吾華民宜於專制盛產獨夫，不異江南紅壤之宜茶葉也。夫有病自知，吾民之於除弊，無不仰望天子，欽差或海外，蓋無人信己有自治之德。好以反對派自任者，迷信權力輕視其鄰不亞當道，尤可悲者，經驗證明此見不謬。

### 申柱銘是怎樣成為吳奸的

申柱銘哭秦廷，乃十八年例行公事，了無新意。眾皆知秦哀公方有事於犬戎，於西楚特區東越地區只求保持現狀，必無為。何以前n次吳軍新聞處必欲封鎖消息，不令吳民知西楚有申君其人，今則必指其為吳奸而揚其名？豈明年黃池之會在既而貪功心切乎？然以上屆西楚立法選舉則可推知申議員非豎子易圖也。且夫東越候選人勾踐必乘間放言曰：「東越苟不選余，下場必如西楚！」奈何奈何！

### 東方輸出專制之古典版

維納曰：「與奴競爭者不免為奴。」方羅馬東師告捷，奴價大廉，利種植園而入自耕農於死地。普林尼哀曰：「大地產毀吾意大利！」此言自耕農為共和根基也。否則自經濟言之，種植園之經濟作物輸出換埃及小麥優於自產面包也。格拉古保守無成，豪門兼並行而共和果亡。為元首者無不以東方專制君治順民勝於元首治公民，及戴克裡先東遷，征服東方之羅馬終為東方專制征服。亞歷山大功成，亦欲為埃及神王波斯大帝，蓋不樂馬其頓貴族限彼王權也。此亦商君說秦王王道不入說霸道乃入同一心理。今日吾國之血汗工廠幾壞社民黨百年經營之社保，令美之豪富愛吾黨治不亞羅馬富豪樂東國賤奴，背通國之清議而力庀之，可謂壯矣。未知美之民主果健於古典否？

### 魏府之牙兵，成都之突將

培根曰：「讀書者多官位不足養之則國亂。」顧亭林曰：「生員之濫，其禍甚於魏府之牙兵成都之突將。」彼輩眼高位卑，積怨社會久矣，天下不亂亦必構而亂之，非亂則無機會成己之志。宋江「他日得志血染尋陽」，潤之「風流人物還看今朝」，皆為彼瓶中魔鬼心理之表現，一朝出瓶必向賤視吾之社會展示威力也。左派黃君紀蘇韓君毓海必曰：「彼受農民恩重，就道義言必不虧待農人。」毋乃單相思否？道義豈為彼設？彼視安土守財之小農如高爾基海燕蔑胖海鴨也。

### 過憲政家家

胡適愛憲政，而性情實為書生，讀書講學得心應手樂在其中，而從政論政，自彼時當道者視之，如視嬌兒過家家，樂則和而逗之，怒則拒而驅之。胡君所奢望者，不過「賞一個面子，放一次雅量」耳。今欲求才美清望如胡君者不可得矣，台之黨治較吾民身受者不過如惡父扮匪喝嬌兒而未知真匪之惡也。雖然，君子知其不可為而為之，吾同胞當自視為貓頸系鈴之鼠，勿效台民之扮嬌兒也。

### 獨夫何以愛科學

奧登詩曰：「獨夫不畏地學家。」何止地學家？凡自然科學皆彼所愛。尤愛陳景潤輩不問世事自奉甚儉者，以其飼料少而可產之肉多，幾於渾身是寶耳。然尚有更要者，獨夫好科學，實乃潛意識自居科學家而以國民為試驗品。超人自必為非人也。

### 王氏高郵學之拙劣版

梁任公尊念孫父子，以校勘為王氏高郵學。余美而效之，自校王怡文集之網版，果見異文。其文曰：余所關心者非伊拉克而為劉荻。「江湖」版改劉為孫志剛。此作者諱而自改之乎？他人改之而作者以自由主義不拒夾菜之風而從之乎？

### 王怡之結構主義後結構主義

羅蘭巴特曰：「作者之死，讀者之生。」觀王君之論江湖，斯言是也，真六經注我海闊天空者。以謀殺選師兄為星宿派之自由主義，未知何所本也。青木堂選舉諸法之名過半乃王君自我作古垂范後世者。余甚服君創造典故之勇氣遠過於貴鄉先賢東坡居士也。

### 論述題：試就一次世界大戰後，德國威瑪政府所面對的問題作論述。

憲法與政體：社民黨，民主黨及中央黨主張召開制憲會議，盡管對德國應為君主立憲制`議會共和制`總統共和制尚有爭議。新建之共產黨欲效蘇俄建蘇維埃政權。右翼欲立威廉皇諸子之一以存帝國法統。制憲會議接受民主黨人`社會學大師韋伯之意見，於議會制，比例選舉制之上加一平時虛位卻有權行使緊急狀態握全權之總統，國體乃定。然左`右翼之武力奪勸未嘗絕。戰敗善後諸問題：主流各黨無一承認德國為禍首，唯勉從凡爾賽和約以救時，徐養國力以圖修越約。右翼則歸過於共和國，力主毀約更國體。戰爭賠款經道威斯`揚格之美元借款，胡胡之延付，大蕭條，大部未付。割地於西境尚可接受，簽落迦若公約；於動東線之波蘭`捷克必欲改約。此為二戰之近因。限軍十萬之約，以精兵軍官團`廣布預備隊規僻之。經濟問題：戰敗`糧缺`工商破產，內政既不容改革社會`又不容降低公資，乃出之以惡性通貨膨漲，中產儲蓄大抵俱盡，為納粹崛起之因。大蕭條起，主流各黨無策救時，民望將絕。總統再三行緊急狀態，納粹因亂而起，以議會自殺之授權法奪全權，魏瑪共和乃亡。

### 英國1688年宮廷政變的影響是？

光榮革命亡斯圖亞特朝男系正統，新王為荷蘭人，不諳英政，其教為新教，與多數英人同，少沖突。權利法案通過，庶政歸於議會，王權微矣。然威廉王三世不設首相，親裁閣議，尚非虛君。威廉後，安妮不理政，死而無子。漢諾威之喬治自德承緒，不諳英文，委政首相，漸成定制。維多利亞朝三改選制，男性普選制立，大局乃不可易。
