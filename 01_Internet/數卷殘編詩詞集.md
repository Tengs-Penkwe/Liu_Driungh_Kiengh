# 數卷殘編詩詞集

Original text

劉仲敬文稿站


### 和王右丞集

一

激石流飛電，幽篁沉草陰。不解蒼苔路，豈如人意稀。

一

畫鼓吹笙夜，金吾不禁年。九門更漏短，長樂曙鍾清。

一

野老憑三戶，五柳帶荒村。繁蕙無藏徑，田家賀有秋。

一

青萍思遠道，按節下吳門。畏玉春閨夢，依龍晚躍紅。

一

撫塵識舊簡，攜牯問鄉達，宜城多美酒，乞與使君留。

一

達人逃世患，尼父愛蒼生。運籌方入幕，歸田且養拙。

一

采葯南山嶼，穿藤硐廬間。何需愁日暮？野鳥伴繩床。

一

田園萊蕪盡，心知故舊疏。傳舍乍如客，縈情在王門。

一

海澄龍珠凈，禪枝寶樹明。水月何處鏡？松風槭槭聽。

一

宿雨殘根潤，豐茸霞枕香。平葛接蔓少，石磴入雲長。

一

蘭若晴峰翠，泠泠百尺條。洗心秋色裡，遺世五松間。

一

閑躅籬下草，憂從禪外林。當軒漳浦臥，離廳岱岳游。

一

南風知客意，徘徊不忍離。從來宦游子，不戀帝鄉春。

一

誤入桃源路，誰識曲徑深。久聞春鳥啼，重見若耶溪。

一

長統無恆產，謝傅愛丘山。舊園蘭初剪，新堤柳未綿。

一

羊公安仁道，別業在西山。萬壑歸滄海，孤峰壓塵寰。

一

琉璃青燈滅，香煙五侯宅。冠帶吾喪我，旌節翚應鍾。

一

空靈無法界，丹爐化石髓。澗畔瓊英麗，嚴上白雲暉。

一

揚子談玄地，狂夫涉水津。一任石門下，清川繞洞涼。



### 和王龍標集

一

月凈秋山曠，霜殘物候涼。關西寒路遠，長門漏刻哀。

一

西苑神居遠，蕭條更漏深。庭草無心綠，霜紈悵掩扉。

一

久廢藍田業，寒梅無素園。本欲逃聰馬，安知畏簡書。

一

拂袖歸何地？幽人在鹿門。抱琴曾取靜，新醅坐乘閑。

一

金風吹廢壘，鳴鏑下隴山。黃雲迷塞徑，白草泣刀環。

一

走馬長秋草，蕭蕭雁門桑。結客黃金盡，絕塞鐵衣單。

一

梁園風煙散，夷門狐兔奔。不堪殘照裡，野客飯脫栗。

一

良時無棄物，策杖國東門。雲英滿陵谷，霄漢一通津。

一

窈窕澗山臥，飛螢如藤床。欲就鳴箏嘆，不廢廣陵遺。

一

汝穎出銳士，河內重桑麻。庭上誰家子，棲棲獨問津。

一

悲心遼源戍，杳迢細柳營。居延傷骨水，龍城起暮雲。

一

玉階分屬國，長門鎏禁苑。金膏築明府，珠簾待建章。

一

陽榖東皋上，清流繞茅茨。余亦懷鄉久，長吟淚滿襟。

一

萬裡蕭條日，三秋霗犖天。孤鴻悲壯發，別淚濺青編。

一

叔子神猶在，黃公興未闌。空林懸落照，寒鳥宿荒町。

一

東籬月未升，花開傍水濱。籩舟千山外，空潭柳影平。

一

一去小平津，歸心潏浦菽，世事何須道？終南歲有余。

一

崆山多雨雪，江畔種胡麻。松溪丹楓明，舟船白露寒。

一

梟雄爭秦璧，游子倦關山，墜葉風驚鵲，枯藤雪映帆。

一

物化枯禪子，金樽狎闀兒。肅肅松柏動，猿公筪正鳴。

一

遠戍恩賞薄，邊風已報秋。獨照征夫恨，新月不待人。



### 和阮嗣宗集

一

柏台通勝筳，竹下列英賢。吟萋歸承露，飛華上鳳池。

一

駕言華亭道，乘軒古墓秋。空驚流水逝，希范白雲峰。

一

隔河臨溟渤，星漢遠參差。翠意小平津，鶯聲泛暮雲。

一

所思在遠道，欲從碧海遙。遲遲廣陵道，蛟波亂我心。

一

廣武觀龍戰，三河靖帝都。朝醉新豐酒，暮宿郁金堂。

一

熙風吟畫樓，匹馬向金堤。游子音塵沒，建章百鳥啼。

一

少小從黃石，別淚灑銀鞍。洛浦流風漾，壺關河漢清。



### 和謝康樂集

一

石徑懸千仞，松聲泠九秋。霧濕白鹿駕，霞耽赤城精。

一

凈界藏幽谷，喬木傲危峰。飛波競石齎，水沫挽清流。

一

長亭通遠道，細雨染黃梅。硐開朝霧斂，澗落晚雲盤。

一

天河橫曉路，鸞池凝碧流。穹高澄遠色，秋盡入蟬鳴。

一

重巒入雅曲，豐林啟新茗。落月移秦鏡，青泥徙玉煙。

一

垂綸覽群物，煙波勞夜吟。晴明迎北戶，樵唱入東籬。

一

寥落秋空靜，蒼茫曙色新。鳥道猿知路，竹溪鹿飲冰。

一

薛荔藤蘿潤，芙蓉曲沼幽。因笙即碧水，賞頤在知音。



### 和鮑明遠集

一

秋高凋白草，塵沙動將星。龍城擎冒頓，甲第起西京。

一

河汾迎漢鼎，甘泉侍唐宮。龍戰山河閉，鳳歌釣叟知。

一

空庭消永日，輕舟賞木蘭。華岳三峰翠，函關月照秋。

一

詞客悲落木，志士嘆飄蓬。河洛爭朝市，祁連沒羽幹。

一

寒星分暮雪，星漢象昭回。凌雲余踐道，博望肅清陰。

一

泛舟游亳邑，極目眺河源。地籟因形勝，驚流駭璧台。

一

漢兵方破虜，班生慕從戎。詞組戈回日，天高馬踏秋。

一

明月蕭關道，桑幹百戰場。大野雲垂翼，長亭駿走風。



### 吊汪兆銘竹枝詞

一

燕台碧血青磷月，逝水落紅秣陵愁。華章廖落秋聲盡，終古詞人太瘦生。

一

西山碧樹隱蒼苔，落照寒鴉禁宛秋。躬耕本是英雄事，白帝恩深未忍休。

一

斯文我繼千秋業，薄命難居六代宮。北裡紅塵歸去日，蒼狗白雲倩誰憐?

一

六朝金粉故壘風，石頭春深葬莫愁。卿本佳人究可辱，誰臨濁水吊孤臣?



### 吊蔣中正竹枝詞

一

舊詞新曲應對難，灑掃登堂只二年。唐魯尚爭明正統，京洛已無晉家天。

一

白門秋柳紫金山，濁水滄波夜夜驚。徒聞遺黎思舊楚，豈無國士覆狂秦。

一

銅溝流水出草山，一葉芭蕉古木陰。王橫老去賓朋盡，臣嘉書動越絕興。

一

凄涼暮雨海天秋，客枕燈殘日色昏。絕好家山難念起，濤聲怒海鎖精魂。



### 吊毛潤之竹枝詞

一

訶勒新詞可汗尊，石郎雄略罵夷齊。黃龍昨夜傳天語，遜國君臣奉盧龍。

一

九州晝獵誇秦政，三邊鼠穴笑宋襄。中州人市便宜甚，無愁天子上廬山。

一

聚義堂高白骨森，公明設教獵韓彭。江東名士無頭斷，懦國梟雄肯膝行。

一

三邊豺虎炫冠帶，天下英雄入瓮中。何需斧鉞威南史，自有諸生呼聖人。



### 燕客行

漢家厄陽九，潢池盜弄兵。

鷹耽吞榆塞，虎視仗天驕。

三川悲如意，四海罹永嘉。

白下巢空綠，江東燕不還。

西山思竇融，盧塞億田疇。

絕域懸師在，羌城怨骨橫。

關山愁鳥度，狂寇縱崤函。

徒聞胡騎健，安知亭障空。

棄戈投白藜，長沒此邊州。

故都三千裡，真負信陵恩。

少小期黃石，晚節從赤松。

古祠高樹落，雲天雁陣閑。

猶傳銀漢使，長歌行路難。

燕客人安在？丘隴只荒殘。



### 采葯（贈賀衛方）

陽春二三月，河源日未頣。

知君臨絕塞，愧我隱白門。

鶴度千山路，梅開弱水橫。

漢將猶驚虜，秦雲解寄忱。

儒子期射策，梁園應詔讖。

倚馬長門恨，登龍華發增。

宦情憐逋客，世路倦羊塵。

西風如有惠，持素謝蒼生。



### 澗水

春帆急淺渡，夕照入衡門。

客舍黃花盛，清溪竹葉橫。

箢馥絪翠蔓，蘿綝鎖菁藤。

燕北風易老，城西客未逢。

陌頭陽谷樹，舟前萬井榲。

水雲遲錦帶，蘆笛變灘聲。

風翻雲影薄，露曉劍流澄。

夢去丘山徊，書成隴首稔。

獨愛東蹊豁，蒼靄舊青門。



### 行雲

蒼梧蘭未榮，行雲月易虧。

釣翁閑自樂，萱華槿尚霏。

溪深巢父瀨，鳥倦綠牖簋。

辛夷留色亂，芙蓉澹春暉。

有艷曾欺玉，生香乍滿蕤。

暮重吟山鬼，風凄念采薇。

氣懸石徑轉，蘿幽嶂壑邃。

片崖聞天籟，荔陰走狸魋。

丹霞如可待，長伴若耶歸。



### 端午

春鳥鳴朝露，繁花且自生。

闌開迷濁霧，影動入清芬。

度幕移碎玉，因風戲亂綆。

如冰不鑒月，似漪總依陰。

凌虛池色泛，采艾素香沉。

攜瑟嘗游衛，吟蟬愧過蒙。

五道塵方戾，三河詎可昐。

不行歧路遠，焉知歷覽深。



### 露華

露華無恆宅，精魂任去留。

稅駕安所之，委命適青丘。

酌醴羨蓬蒿，雜英滿阡岫。

徒言修路阻，舒弦慰倦游。



### 艷詩

雨濕輕塵斂，春香草樹風。

深院藏鶯語，閑花愛鈿痕。

朱簾隔暖麝，潘郎在戟門。

垂袖推如意，開懷待綉蓬。



### 春心

湛湛西江水， 溟溟素練騅。

楓林揖余袂， 灝月酹重幃。

弦斷寒陰邃， 歌沉暖雨悱。

獨瀝清醪醉， 誰解寸心蕤？



### 蒿裡行

駕言石城道，平旦大梁門。

橫流平陸闊，丘隴畛雲翔。

修途靡日夜，登臨睨上都。

左顧極淮漢，右眷在三河。

龍淵未易攀，淚下嘆東流。

烈烈悲風動，森森巢樹秋。

柔條收紅葉，玄鬢送芳華。

微軀感節物，凝霜墜礪陰。

俯仰傷泉壤，流盼絕音塵。

明德復何補，遷化總荒丘。



### 閨怨

明明蒼山月，遙遙一鏡圓。

未若君子信，羅衣枕上馨。

玉枕眠猶暖，銅台別後閑。

柳葉愁金鳳，菱花照步搖。

丹誠徒有夢，浮雲不禁春。

欲逐南來雁，青虹累此身。

欲歸長恨水，難言渡灧堆。

翠色能幾日，庭花空自哀。

碧苔少人跡，愁緒結中腸。

環佩無聲冷，瑤芳麗日陰。

邂逅芙蓉帳，流連蘭麝熏。

殷勤傳驛使，北道寄征衣。

但計春陰久，東飛正落梅。

錦書輕宋玉，銀床傲薛濤。

帶礪盟長在，連枝語未通。

何物堪持贈，時吟弄玉篇。



### 錦字

軟碧搖青瑣，金絲待洛神。

月露蟾香亂，湘靈萍影連。

鶯聲百裡夢，管佚五溪濱。

南瀛堪種玉，星漢且乘棹。

高鳥藏深徑，斜陽度遠山。

灧灧春江急，蒙蒙野霧悠。

曉煙迷桂渚，紅蓼下翠薇。

雁陣千山綠，魚書萬裡春。

別路休惆悵，高吟寄水流。



### 古意

南國有佳人，移家在海嵎。

覽物結同心，將以饋知音。

綠陰滿石徑，玉著墜春風。

露泣千山淚，風吟半壑松。

高唐啼猿鶴，煙嵐翕犖墟。

逝水回波遠，朱房紫陌繁。

紅泥幽物象，仙芝逐青浦。

憑欄向薔薇，臨風掩綉幃。

妾夢經梁苑，郎行到碧溪。

袖羅黃藤蔓，衣連碧樹條。

赤城無客至，丹崖有鶴歸。

鄉國何杳迢，徒憶遠山橫。

離恨東風勁，明窗玉指柔。

思君如長水，漪盪入青冥。



### 承恩

玉殿承恩幸，珠華慶大年。

畫省傳河晏，金鑾寫鈞天。

紫府雲垂緇，星郎翰染弦。

弄月裁紅葉，憩籠厭錦眠。

笙歌承露坼，燭淚小枝閑。

醉愧金蟬重，吟呈豆蔻箋。

精誠卮邛道，凌雲羨要津。

陳王初臨洛，冬郎解憶仙。

傍日心猶懶，投輯意尚湉。

擇席巢幕險，揮亳累卵寒。

華胥徒自苦，岐路豈堪憐。

濺血慚仲舉，登臨負嗣宗。

野鶴成何怨，閑雲不戀韉。

花開辭上苑，柳暗逐清漣。

爭如碞下水，徘徊七裡畋。

留取風前月，長吟小謝篇。



### 梁園

大梁歌舞地，西陵翠影蒼。

玉階眠野鬘，銅駝泣虞鄉。

頹壁雲瘴起，哀蟬輦路荒。

不堪夷門恨，猶憐瑤瑟芳。



### 紅葉

憑高吟紅葉，覽物送秋繁。

隴坂雲生早，天心月照寒。

玉蝶從瑤瑟，歌塵下燕梁。

曉霧藏元豹，明窗待碧雞。

金風能肅物，白茅豈護霜。

麥秀千山淚，松鳴子夜濤。

百折銀漢廓，千盤李徑斜。

古陌隨走馬，平山引塞鴻。

為謝殘陽意，高華入澄流。



### 黃鵠

秋聲臨渭水，羌笛下陽關。

李陵愁燕曲，王陽嘆隴山。

滑台初垂翅，新亭未棄幡。

的盧歸遼海，飛旄斷河源。

故人絕尺素，南風多死聲。

共此無期別，同悲行路難。

黃鵠無反顧，雲英翼亂山。

徒念吳沼杜，寧虛楚岳旛。

京洛塵方靖，西山薺未茾。

傷哉重城客，離懷孰萬端。



### 畫壁

畫壁今霄露，長幹子夜心。

誰聞蒲城艷，空懷陌上青。

士衡勞白馬，長卿奉酒星。

木蘭生隳塞，芳華負寸陰。

枉塗銜紅雨，崎路問蒼冥。

看朱添菡碧，攜壺效素馨。

久客投蒿闊，高秋入物深。

綠鬢疏王命，琴樽羨柴門。

琅琊知死情，江令憾通津。

西風能解語，吹夢謝金英。



### 感事

盪盪平盧道，荷戈竟度遼。

關河塵上峙，芒角陣龍標。

有風回弱水，無淚泣銅刁。

從戎誠不易，登臨萬馬嘯。



### 登高

每悵棲霞市，褰衫路漸蒿。

笙寒斜蘭陘，槐盛葺黃茅。

鐵笛風應瑟，孤懷酒未陶。

蓼落邱山意，沉吟歆松濤。



### 山河

北顧難存衛，東途恥帝秦。

客星橫上黨，木葉斷江陰。

駑馬嘶碣塞，離人望華亭。

傷心寒潭客，猶自雒城吟。



### 歌鍾

歌鍾臨鄴下，車馬幸長楊。

那堪持永巷，聞道賜新帑。

詞賦承雕奩，金龜報蹕廊。

希逸成痼疾，無意向春芳。



### 馳道

舊業青門遠，艱危麥秀歌。

衣冠存驥種，魚龍變爛柯。

綿叢芙渠醪，江湖鴈鷺翮。

渾莽無意緒，不復問閶闔。



### 落櫻

窈郁春暉暮，參差玉鬢棻。

雪蔭離蘅渡，燁掃宛塗塵。

雲裳孰能仰，真骨猶自燊。

歸飛傷客念，何由慰衿痕。



### 登臨

京洛何紛紛，羽飾雜金羈。

日出臨寶瑟，顧步蒞崇基。

翠翰揚朱袂，甘棠隱陸離。

青丘從塵染，扶桑未易期。

露葵猶堪摘，江海亦多亟。

平陸潛狐兔，蘭纓宥埼攲。

嘗嗟飛蓬緒，徒傷蕙草稀。



### 倚樓

朔漠輕塵斂，長雲曙氣微。

雁歸寒碧靜，庭空墜葉悲。

擁裘聞塞角，酌醴寄柴扉。

惆悵蒼冥問，飄蓬幾日歸。



### 【譯句】「夢夢眾生，萬千色相。熠熠繁花，濕黯枝頭」



### 題某公巨像

柳絲早見羽書飛，霸才如君得幾人。

憶昔天家避債台，銅馬歲歲走夷門。

誰念蒼生奚我後，昭王新築黃金台。

洛城游俠起三河，登壇顧盼六師驚。

執事才高輕萬眾，關西鼠子敢縱橫。

尺書有信收劇孟，甲帳何曾赦孫恩。

農夫賣劍歌清晏，客子安游慶太平。

羊公門第雄豪舉，郭令賓從銳士靡。

舜禹有德天有命，七貴三公何足數？

口銜末命下台城，社稷有主邦有維。

大朝革鼎恩詔頻，義倉斗米直三錢。

黃茅清供誇絕代，青海梟鷹出大荒。

夜郎狂悖疥蘚事，男兒富貴在官家。

十萬羽林開直道，百年甌脫頌金甌。

八月狂沙驅萬馬，二陵風雨吊長平。

烽煙紫塞烏啄肉，永夜枯泉血洗兵。

棄骨九原青冢月，還家絕塞隴頭雲。

三秦父老招強死，兩河少壯窺皇居。

白骨頻年經驛道，朱雀何當棄鐵衣。

祿山貔將腰肢健，李波小妹解彎弓。

十載風塵薄海內，千家今得幾家存？

青磷血碧他生怨，寒食東風冷墓田。

君王自有閑花草，紫幔香車送麗華。

私開秦樹新妝錦，承恩無愧灞陵田。

幸有玉環歸銅雀，豈憐如意顧家山。

詞臣縱有玄暉筆，翻讓神君在下床。

初撥錦瑟吟難就，數點書柬墨未調。

大索三川優內府，禁苑精鑄絕世人。

偏師昨夜過新豐，聞道天王走玉聰。

江左乍驚韓擒虎，長門敢望亞夫台。

枉破秦川百萬家，養士曾無一人死。

長樂一去幾時還？羞傳西市嘆南冠。

愛子徒勞北邙塵，外家涕淚驪山足。

茂陵秋盡傷殘隴，南內春深葬夜來。

東風不競君知否，河橋燈影舊秦淮。

廢壘久夷通候第，垂楊新栽馳道開。

賣餅市曹雲騎尉，乞漿酒肆執金吾。

無心拾取鉛絲垂，曾在君王巨像頭。



### 遠芳

子規啼盡落華初，禾黍蒼茫愧菊籬。

白下棋殘人散後，故園新綠鳥銜遲。

歸帆堤路千峰月，雪嶺荒雞萬壑葺。

野芳露曉青門道，雲英橈送若耶溪。



### 怨別

桐樹繁峘桂葉冠，文園仙草武陵期。

冷玉輕雲騷客意，碧落春深帝子祠。

搗練千家低翠幕，銜石三海磬豐池。

南瀛尺素殘燈後，一枕東風夢自知。



### 宮詞

物華常伴禁菀家，景陽台上侍君王。

紅樹妖桃鳴鳳愧，白鳥金盤曉杖忙。

公孫晴雨悠揚舞，虢府雕車爛漫芳。

豈知白燕襄王夢，徒送疏鍾子夜長。



### 風月

霜落長楊灞水濱，幕上烏飛敕勒新。

宗周顧盼傳荒草，秦望風懷話逸民。

一去滄波緣小魯，九州蕪蔓莫逃秦。

臨雲錯怨石城月，不為離人照長亭。



### 客恨

寒潭歷歷一江煙，巫咸猶簋樗埡叢。

客地風情劫後錄，宣南掌故暮天鍾。

步水卻迷團扇淚，賦秋偏暢豆花紅。

冬青伐盡前朝樹，留得詞人顧隳冢。



### 畫眉

冷雨江風入歲頻，數點輕紅翠羽婷。

長橋野水相濡濪，錦岸疏雲沐曉淸。

畫眉誰省東君病，魚書偏就少兒行。

長門我亦存鵠影，獨向銀紅問啟明。



### 松下

松下斜陽乍眼明，懷人風雨暮天平。

千垂柳影宜春綿，半渡江聲餼楚靈。

崎路長安人似奕，陵谷東籬歲未寧。

憑臨且賦柴門月，莫縱歌塵詫雲停。



### 花語

乍浦春回恨未還，可憐來去亦匆匆。

千翻無定花枝笑，一曲難泯絮語同。

傾國豈辭幽夢醉，閑情休貽晚妝紅。

江幹菰米湘靈醉，枉矜瑤芳惜翠穠。



### 冬至

淺萏妖菡鎖碧籠，錦鬘華胥夢影窮。

迷離銀漢聲容斷，寂寞魚龍鏡簋紅。

群兒嬉醉長安擲，青鳥埋憂紫陌同。

移宮節候雲和譜，一紙陽秋淚萬重。



### 落梅曲

春雨樓頭尺八蕭，牙柱哀弦欲語無。

粉墨新詞賦落梅，凄涼卻斷幽明路。

憶昔笙歌燕子樓，明妝竟羨深衣絮。

雉扇雲車雋綠珠，青琴錦瑟矜三府。

眼底桃花更漏蹙，蒲桃酒美胭脂舞。

縱有丹書召雀袖，哪堪傳舍損橫波。

猶言天家歲月遲，秋深未盡昭陽樹。

爭知永巷烏蟾影，不抵青門銀漢麓。

江東子弟參商匭，清渭君臣辭廟輅。

羽書豈憐長樂醉，紙鷂虛傳鸞台炬。

指君明月盟空在，恚妾朝雲荲未枯。

傾城寒玉余香語，飲葯蒼山愧素菊。

九州龍戰劫灰篳，故老東城淚眼枯。

筮竹解愛園花好，冶盡嫣紅送蔓蕪。



### 玉樹

野水滄波麥隴陰，西風惆悵駐薌畦。

鼓雨雲衾羅袖亂，絜玉風矜御柳霽。

白下池台桃葉渡，長門花草曉鶯啼。

臨流欲訴雷塘月，不系金英顧釣磯。



### 冬日偶成

一

虛逐墜日到虞淵，塞上巢空日月爭。

愁思碧海雲成絮，劫渡關河雪滿塵。

無憂燕雀高堂宿，貪憎群蟻片葉登。

齊州夢夢天何醉，野望風腥日又沉。

一

漠漠荒塗語狂禪，烈烈冰風憶舊緣。

元佑黨家悲故國，匡廬遺業愧薪傳。

此日高談輕燕市，他生淚盡對哀痃。

何當力挽天河水，一洗腥臊玉宇寬。



### 閑情二題

一

曉風一夜過柴門，隔院雞聲日影輕。

孤鴻一去蒼山遠，陌上依依游子心。

一

江海疏狂不悟塵，土壁殘階草色新。

黃雲隘口炊煙動，一樹閑花歲月心。



### 滬關聞巴赫受難曲

一

急管繁鉉密雨摧，歲暮燈深人語稀。

長亭夜夜悲風瑟，苦雨哀箏不忍棲。

一

山河露電蒼生幻，帝子悲心凈翠遙。

誰念未央作黃土，神曲依然訴碧濤。



### 竹枝詞

一

百尺樓頭帝鄉春，更深誰懟露沾襟。

歌筳自有紅燭怨，不問銅駝似去年。

一

玉樹傷懷事已休，蔣山清處曉鶯啼。

鳧魚旦暮飛煙沒，不為蕭蕭負滌絲。



### 續王建望月詩

上聯：

中庭地白樹棲鴉，冷露無聲濕桂花。（王建）

下聯：

留得閑情隨物態，知負南園小謝家。（其一）

素娥清景同顧盼，望盡紅樓第幾家。（其二）

分鈿猶聞千日酒，移香且罷九釵匣。（其三）

東陽別枕金蕉夢，碧落殘聲玉樹家。（其四）

翠影豈憐清影瘦，珠簾未卷錦熏遐。（其五）

裁冰墨愁紅影淚，弄玉更深玳帽階。（其六）

惆悵秋心玲瓏佩，零丁雁影訶勒笳。（其七）

看碧留朱停雲浦，亂竹滫風快雪岬。（其八）



### 魅艷

作暮雨兮空谷鳴，水潺潺兮萊蕪迷。 　　

林雲暗兮殘陽薄，野練空兮苔色溪。 　　

悵落暉兮懷極浦，目眷眷兮獨含瀝。 　　

風凄凄兮神不臨，我心憂兮意不寧。 　　

傷離恨兮愁怨別，御絳節兮席彤氤。 　　

緲千裡兮思春心，倐雲收兮盪雨霖。



### 奉和破碗帝無題二首

一

昨夜星辰配火鍋，新春無緒打秋風。

天陰雨漏西門子，路斷人稀幹邑紅。

古道寂寂華表鶴，客廳嗷嗷黃飛鴻。

斧柯早爛龜山濯，莫遣巫陽問篳蓬。

一

昔日戲言桑下事，今朝怯聞哈密瓜。

蝸居萬戶紅顏滅，碧樹一聲伏特加。

西母不虞八馬動，東王潦倒小檗砉。

誰憐宅女樓邊月，曾照春崖雲壟家。



### 水龍吟．岐下

銅蠡何處斜陽，鸞韶久閉行雲度。

紫陌題鐫，風游雨戲，空階數處。

過眼蒼莽，蓼落秋姿，曾堪一顧。

甚梅枝解舞，披芳弄燁，霜天老，鷺影孤。

一笑依約解語，憶三生，迢遞青蕪。

結廬人杳，殘英遺瑟，家山無據。

隴坂西風，長楊薺薺，碧雞難度。

任驛庭新月，霄深猶過，當年駿骨。



### 減蘭．風瑟

千燈明曄，玉塞秋聲驚蘆舍。

向暖還蘇，帳底清歌錦瑟初。

林嵐江渚，負我十年吟斷處。

檀板殷勤，餞罷荒雞子夜心。



### 滿庭芳．晚晴

駘盪春心，疏紅夙別，冬青未解年光。

喬林椿樗，夾岸蒿藜望。

禾黍雁飛人去，濤聲盡，一樣滄桑。

青霖颯，旗亭傷酹，凄瀝巘山陘。

野鳥江潯外，修竹亂槿，水黢川長。

顧畫橈殘壁，客夢徜徉。

十載浮鷗雲嶰，恨邊風，咫尺長楊。

影婆挲，棣棠欷歔，麥秀誄南鄉。



### 如夢令．平明

離離竹隱雲停，依稀紫陌蘅門。

秋水自流倏，羅衣此夜余情。

縈顰，縈顰，斜暉蓬影無定。



### 憶江南．野望

秦望曉，翠絮不沾衣。

酒冷香銷銅漏黯，歌紈簾卷露華熹，歸路幾曾迷。

三春老，羅幕傍新堤。

綠柳晴花連浩淼，輕蔭梅筠護嬌姿，柔條夢亦稀。



### 菩薩蠻．懷古

蔣山晴雨朱樓起，陽烏聲隱白門裡。

綠漪愛羅衣，孤弦待雪飛。

落英方寸斷，莫啼恆娥怨。

洇雨滿江湘，朝雲沐暗香。



### 昭君怨．惓懷

十載琴書對酒，念念落梅三友。

清夢鏡湖船，碧水閑。

日暮星寒銀桴，倚樓月淡風愉。

林下自相憐，寄殘年。



### 丁香結．夜雨

碎影邀花，描波葉雨，空房夜不曾徠。

楚陽遺香在，朦朧月，幽懷常奈葑苔。

別絮蘆江草，因風泣，點染蒼靄。

白波幹雲走馬，桃林放跡衍海。

如脈。倚殘株翠黛，風懷隱約塵外。

衣且未沾，賦何曾別，滴成無奈。

斷玉非煙有恨，縈鬢疑天籟。

嘆皋蘭路遠，一曲陽春誰待。



### 好事近．投筆

客舍酒斟殘，薄暮繭愁三闋。

別夢燕飛幾案，憶金風曄葉。

冷落碞花游絮甚，柴徑逐溪洌。

且謝碧桃丹楓，任鷓鴣聲瑟。



### 臨江仙．中秋

不見雁湖能幾日，塵愍茅下清容。

知君零落杜鵑紅。

半塘蓮影暮，一樹木棉榮。

征衫客路謝秋篷，轉眼閱罷西東。

淺蔓依他前度綠。

誰憐花月使，歸去宿秋風。



### 南鄉子．述懷

回眸丘山秀，雲漢臨流爛漫收。

橘杯月曉樽前客，爭留，卻水殷勤不自由。

歸賦對清秋，踏碎金英待舊游。

自喜西園梅蕊嫩，邂逅，萬裡歸心饋扁舟。



### 減字木蘭花．月湖

新涼未繆，菰影橫斜雲路轉。

錦瑟煙裊，鳳尾羅巹舊譜傳。

篷門未曉，一樹蟬聲驚夢短。

冶葉倡條，誤盡春宵恨閬嬛。



### 臨江仙．胡塵

橫塘鶯語雲英碎，傷懷末下營巣。

樽前塵舞漫江皋。

樓台平蕪醉，熏籠笛步窈。

故國喬木今誰在？流年意緒闌珊。

西風寒雁綉衣單。

歌沉輦路外，目盡夕陽山。



### 鷓鴣天．銀床

永日曜華玉枕溫，空山木葉正簫森。

銀床碧海桑園恨，團扇秋聲杜宇聞。

新妝錦，舊洇痕。可憐惆悵寄鷗盟。

傷高無限斜陽嶒，不見新亭淚縱橫。

注：陶公《擬古》



### 高陽台．柴門

柳影霽陰，崆嵐凝煦，殷勤紅葉清川。

蘆盪柴牖，山居寂寞華年。

東君無緒寒鴉駐，問翠薇，誰送煙簾。

且倚龕。人耽春霖，霧鎖秋岩。

探芳別鶴雲深路，正風露香浮，碧落幽峘。

冶態繾愁，等閑不到樽前。

飛花錯認銀屏恨，伴吹笙，懊惱休憐。

幾番弦，不怨孤吟，莫負芊綿。



### 高陽台．橫笛

白水秋寒，椒山弦澀，滄溟霧掩昏黃。

蕭門棘藜，不羨酒社高堂。

金沙月曉離魂衢，奈冢堆，猶戀清商。

勒歸韁，木客碞花，解換年光。

無情紫槿枯桑，問過雁歸鴻，長楊誰望。

橫笛青衫，孤雲曾伴幽篁。

寒砧鳴瑟臨雲愴，挈天香，莫亂飛觴。

料黃梁，陌上酸風，夜夜新颺。



### 滿庭芳．露華

河漢清霜，紅橋怒葉，長門日近編磬。

秋分薊荲，雁字絜薇馨。

莫問蘋花寥落，西州路，烽燧堪驚。

百二京塵滿眼，冰鐵漢諸陵。

長陘，青青草，野水無心，簌簌飛旌。

笑泥丸不語，枉費金聲。

回首斜陽翁仲，官亭柳，麥飯塵羮。

清寒袪，羊腸弇折，刁斗亂山橫。

